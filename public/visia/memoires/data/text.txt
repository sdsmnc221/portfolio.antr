<page id=16>
<center>
<br />MÉMOIRES
<br /><small>DE</small>
<br /><big>MADAME DE MORNAY.</big>
<br /><br />
<br />
<br />A SON FILS
<br />PHILIPPE DE MORNAY.
</center>
<br />
 
Mon Filz, Dieu m’est tesmoing que, mesme avant 
votre naissance, il m’a donné espoir que vous le serviriez ; 
et ce vous doibt estre quelque arre de sa 
grâce, et une admonition ordinaire à vostre devoir. 
En ceste intention, nous avons mis pene, votre père 
et moy, de vous nourrir soigneusement en sa craincte, 
que nous vous avons, en tant qu’en nous a esté, 
faict succer avec le laict ; avons eu soin aussy, pour 
vous en rendre plus capable, de vous faire instruire 
en toutes bonnes lettres, et grâces à luy, avec quelque 
succez, afin que vous peussiez, non seulement 
vivre, mais mesmes reluire en son Eglize. Maintenant, 
je vous voy prest à partir pour aller voir le 
monde, connoistre les mœurs des hommes et l’estat 
des nations ; ne vous pouvant suivre de l’œil, je vous

</page>
<page id=17>
suivray de mesme soin, et prie Dieu que cette mesme 
instruction vous suive partout, que vous croissiez en 
craincte et en amour de Dieu, profitiez en sa connoissance 
de toutes choses bonnes, vous fortifiiez en 
la vocation que vous avés de luy pour son service et 
rapportiez tout ce qu’il a mis en vous et qu’il y mettra 
cy après à son honneur et gloire. Il vous a donné 
d’estre nay en son Eglize, ce qu’il a desnié à tant de 
nations et à tant de grands hommes. Adorés, mon 
Filz, révéremment ce privilège d’estre nay Chrestien. 
Il vous a faict naistre en la lumière de l’Eglize, séquestré 
du règne des ténèbres, de la tyrannie de 
l’antechrist qui nous avoit enveloppez ès siècles précédens.
Cependant, les Grands du monde, les puissances 
de ce siècle, la plus part y croupissent encores. 
Adorez moy de rechef, ceste miséricorde, ce 
soin spécial que Dieu a eu de vous, de vous exempter 
de cette apostasie universelle qui a usurpé et
tant de nations et tant de temps. Mais il vous a faict
naistre d’un Père duquel en ces jours il s’est voulu 
servir et servira encore pour sa gloire, qui vous a,
dès votre enfance, dédié à son service, qui en cest 
espoir vous a faict eslever selon votre âage en piété 
et en doctrine, qui en somme n’a rien obmis par ardentes 
prières envers Dieu, par un soin exquis en 
votre instruction, pour vous rendre un jour capable 
de son œuvre. Pensez que par tels chemins, Dieu 
vous veut amener à grandes choses ; pensés à estre 
instrument, en vostre temps, de la restauration, qui 
ne peut plus tarder, de son Eglize. Eslevez tout votre 
esprit à ce but là, et ne doutez, moiennant cela, mon 
Filz, que Dieu ne vous assiste, qu’en le cerchant vous

</page>
<page id=18>
ne le trouviés à la rencontre, qu’en poursuivant son 
honneur vous n’en trouviez pour vous, plus que le
monde ne vous en scauroit ny donner ny promettre.
Mais appréhendés aussy ses jugemens, sy vous le négligés,
sy vous possédés ses grâces en ingratitude,
car miséricorde mesprizée retourne en condemnation,
et plus les grâces sont spéciales, plus le mespris 
ou l’abus en seroit punissable. Vous estes jeune, mon 
Filz, et diverses fantaisies se présentent à la|le jeunesse ;mais souvenez vous tous jours du dire du Psalmiste :
« En quoy adressera le jeune homme sa voye ? Certes,
en se conduisant selon ta parole, Seigneur. » Et 
n’aurés aussi faute de personnes qui vous en voudront 
destourner ou à gauche ou à droicte, mais dites encore 
avec luy mesmes : « Je fréquenteray ceux seulement 
qui observent tes loix ; tes loix, Seigneur,
seront les gens de mon Conseil. » Mais, afin encor 
que vous n’y ayés point faute de guide, en voicy un 
que je vous baille par la main, et de ma propre main,
pour vous accompagner, c’est l’exemple de votre 
père, que je vous adjure d’avoir tousjours devant vos 
yeux<ref>Cette phrase manque dans le manuscrit de la Bibliothèque impériale,
comme dans l’édition des ''Mémoires de Mme de Mornay'', donnée par 
M.Auguis en tête des ''Mémoires et correspondance de du Plessis-Mornay'' Auguis en tête des ''Mémoires et correspondance de du Plessis-Mornay'' (12 volumes in-8. Paris, 1824).</ref> [pour l’imiter, duquel j’ay pris la peine de 
vous discourir] ce que j’ai peu connoistre de sa vie,
nonobstant que notre compagnie ait esté souvent interrompue 
par le malheur du temps, et en telle sorte 
touteffois que vous y en avés assez pour connoistre 
les grâces que Dieu luy a faites, de quel zèle et affection 
il les a employés, pour espérer aussy pareille

</page>
<page id=19>
assistance de sa bonté quand vous vous résouldrez 
de le servir de tout votre cœur. Je suis maladive 
et ce m’est de quoy penser que Dieu ne me veille 
laisser long-temps en ce monde ; vous garderés cest 
escrit en mémoyre de moy ; venant aussy, quand 
Dieu le voudra, à vous faillir, je désire que vous acheviez 
ce que j’ai commencé à escrire du cours de nostre 
vie. Mais surtout, mon Filz, je croiray que vous 
vous souviendrez de moy quand j’oiray dire, en 
quelque lieu que vous aillez, que vous servez Dieu, 
et ensuivez vostre Père ; j’entreray contente au sépulchre, 
à quelque heure que Dieu m’appelle, quand je 
vous verray sur les erres d’avancer son honneur, en 
un train assuré, soit de seconder vostre père en ses 
saints labeurs, tant que Dieu vous le conservera (et 
je le supplie que ce soit longues années pour servir 
à sa gloire, et à vous de guide psr|par les sentiers du monde,) soit de le faire revivre en vous, quand, par 
sa grâce, il le vous fera survivre. Je vous recommande, 
au reste, vos sœurs ; monstrez, en les bien 
aymant, que vous aymez et aurés aymé vostre mère. 
Pensés mesme, tout jeune que vous estes, Dieu nous 
retirant d’icy, que vous leur devés estre Père ; et je 
prie Dieu, mon Filz, qu’il vous doint à tous vivre en 
sa crainte, et en vraye amytié l’un envers l’autre, et 
en ceste assurance vous donne ma bénédiction, et le 
supplie de tout mon cœur qu’il la bénie en Jésus 
Christ son Filz et qui vous communique son Saint 
Esprit. Escrit à Saumur, ce 25 apvril 1595. 

::::Vostre bien bonne mère,

::::::::Charlotte Arbaleste.
</page>
<page id=20>
<br /><br />

<center>
<br /><big>MÉMOIRES </big>
<br /><small>DE</small>
<br /><big>MADAME DE MORNAY. </big>
</center>
<br />
<br />
Ceux entre les anciens qui ont esté tenus les plus 
sages ont confessé ung seul Dieu, créateur du Ciel et 
de la Terre, et ils ont recognu que c’est luy qui conduit 
et gouverne toutes choses par sa Providence ; 
mais le peuple de Dieu passe plus oultre, assuré de 
l’amour que Dieu luy porte en Jésus-Christ son Filz, 
et non-seulement à son Eglize en général, laquelle il 
ayme comme son épouse, mais à ung chacun de ses 
membres en particulier. Car il reconnoist un Dieu 
tout-puissant, tout sage et tout bon, dont il apprend 
à se fier en sa puissante bonté et à dépendre de sa 
volonté très-sage. Ce qui nous donne aussy à un chacun 
tranquillité en noz consciences au milieu des 
vagues de ce monde, constance et magnanimité en 
la lutte ordinaire contre le diable, le monde et la 
chair en certitude de victoire, d’autant que Dieu est 
fidelle, qui ne nous laisse jamais outrer à quelconques
</page>
<page id=21>
 tentations, bon, qui ne fait conséquemment rien que pour le bien des siens. Or, venans à considérer 
chacun en son particulier, ce ne nous est pas
une petite bénédiction d’estre naiz de parens chrestiens 
qui nous ayent précédés en la crainte de Dieu,
et en la personne desquels nous ayons comme receu 
les arres de ses miséricordes qui durent en mille générations. 
Car alors nous pouvons dire avec le prophète :
« Nos pères ont eu fiance en toy, ils ont eu 
fiance et tu les as délivrés, » et de ceste miséricorde 
première s’en engendre une autre suivie aussy d’une 
conforme confiance : « C’est toy qui m’as retiré du 
ventre, qui m’as donné assurance dès que je sucey 
les mammelles, qui es mon Dieu dès les entrailles de 
ma mère, » mais qui vient bien à croistre et à multiplier 
quand nous venons à considérer le siècle où 
Dieu nous a fait naître, ténébreux en ce qui est de 
son service, s’il en fut jamais, et auquel, touteffois,
il a fait reluire son Evangile et nous a daigné illuminer,
confus en ce qui est de l’estat du monde et 
plein de dangers et de traverses, et esquelz touteffois 
il nous fait traverser miraculeusement. Tellement 
qu’il n’y a aâge, année, jour presque ou moment 
de nostre vie qui n’ait sa matière de louer 
Dieu, particulièrement à laquelle plusieurs vies ensemble 
ne pourroient pas fournir. Certes, une des 
plus belles louanges que nous en puissions donner à 
Dieu, c’est de méditer souvent le fil de nostre vie, le 
soin qu’il daigne prendre de nous, non comme du 
commun, sur qui il fait pleuvoir indifféremment,
mais comme d’un enfant qu’il mène par la main,
qu’il prend la pène de reprendre et d’apprendre ; sur

</page>
<page id=22>
lequel, par manière de dire, il fait dégoûter une 
particulière et spéciale rousée de sa grâce et bénignité. 
Nous cheminons par le milieu des vices ; il nous a 
détournés de leurs allèchemens, il nous en a mesmes 
violemment arrachés. C’est une marque qu’il nous 
ayme et qu’il se veut servir de nous ; il nous a osté 
des biens qui nous ostoient sans doute à luy, destourné 
des honneurs mondains qui nous reculoient
de luy ; c’est signe qu’il ne nous veut pas perdre,
signe qu’il nous veut garder au contraire pour lui. 
Il nous a mesmes envoyé du mal, mais dont nous 
avons receu du bien ; des exilz où nous avons appris 
à rechercher nostre vraye patrie ; des pertes, qui 
nous ont enseigné d’acquérir au Ciel ; des dangers 
qui nous ont ramenteu nostre infirmité en les appréhendant,
sa bonté en nous en délivrant ; des nécessités 
qui nous ont fait réclamer et esprouver ses 
abondances. Cette extraordinaire conversion des faux 
maux qu’on appelle en vrays biens nous fait apprendre 
que rien ne nous peut faire mal quand nous 
sommes à Dieu. Réciproquement aussy, que toutes 
les bénédictions mondaines ne nous sont que malédictions 
si nous nous destournons de sa crainte. Mais 
surtout, si nous venons à songer à nostre élection,
qu’il nous a choisis pour ses enfans, pour estre ses 
héritiers, cohéritiers de Christ, d’un si riche Père,
en un si riche héritage, nous adorerons l’abysme de 
ses miséricordes, et abhorrerons l’horreur de nos misères 
tout ensemble, et soustenus touteffois de ses 
justes bontés, dirons avec l’apostre : « Qui nous 
pourra jamais destourner du service de Dieu ? Oppression 
ou angoisse ? Persécution ou faim ? Nudité

</page>
<page id=23>
ou glaive ? Certes rien, car ne mort ne vie, ny anges 
ny principautez, ny choses présentes, ny choses à 
venir, ny hauteur ny profondeur, ne nous pourra 
séparer de luy. » 

Or, particulièrement nous sommes ingrats si nous 
ne reconnaissons cela en la conduite de nostre famille, 
si nous ne l’avons assiduellement devant nos 
yeux, si mesmes, pour les obliger tant plus à la 
crainte de Dieu, nous n’en laissons la mémoire à nos 
enfans ; outre que la souvenance du passé, quand 
nous nous le rendons présent par une assiduelle méditation 
de la providence de Dieu sur nostre vie, 
nous ayde de beaucoup à surmonter les difficultés 
qui s’y peuvent présenter cy après, pour nous y 
donner repos et consolation à l’advenir, car de combien 
de dangers Dieu nous a il retirés, où il n’y avait 
selon les hommes aucun espoir de vie, et en quel 
opprobre nous sommes-nous veuz, et, au milieu de 
tout, Dieu nous a fait reluyre, et n’a point voulu 
qu’ayons été confus ; et en quelles anxiétés, en 
quelles nécessités nous sommes-nous trouvés, esquelles 
touteffois il nous a fait abonder contre toute 
raison ? Et tout cela, loué en soit il, pour la confession 
de la pure religion, en laquelle prions le de 
nous faire la grâce de persévérer, comme pour icelle 
il nous a fait cest honneur de souffrir.

Or, avons-nous à espérer, comme il est Dieu de 
nous, qu’il le sera aussy de nos enfans, car sa promesse 
y est ; mais comme il les saura bien conduire 
au but de leur élection par sa miséricorde, ne faut 
pas que, de nostre part, nous laissions de les acheminer 
par le soin paternel de leur instruction, les

</page>
<page id=24>
rendant héritiers de la connoyssance, et debteurs de 
la reconnoissance de tant de grâces que nous avons 
receu de luy, et par conséquent embraséz de son 
amour, touchez de sa crainte, dépendans de sa providence, 
assurez en la fermeté de ses promesses; et 
ne pouvons mieux les en faire capables qu'en leur 
représentant devant les yeux ce que nous avons, par 
la grâce de Dieu, expérimenté en tout le cours de 
nostre vie en noz personnes, qui est ce que je leur 
veux icy descrire particulièrement, ne doutant point 
qu'ilz ne prennent plaisir un jour de se remémorer 
les bénédictions que Dieu a espandues sur nous, 
nommément sur la personne de monsieur du Plessis 
leur père, en laquelle il a fait de si notables délivrances, 
(et j'oze dire plus,) auquel chacun a reconnu 
de telles grâces que ce leur sera heur et honneur 
de les bien imiter; à Dieu en soit gloire que je 
prie les luy continuer et augmenter pour lui servir le 
reste de ses jours. 

Je commenceray donc à leur en faire le discours 
de sa naissance. Il naquit à Buhy, païs du Vexin le 
Françoys, mil cinq cens quarante neuf, le cinquiesme 
novembre, deux heures devant le jour, et fut baptizé 
le onziesme jour du dit moys; son père fut 
messire Jacques de Mornay, chevalier seigneur de 
Buhy, et cy sa mère dame Françoise du Bec Crespin, 
fille de messire Charles du Bec, vis admiral de 
France<ref>Cette phrase manque dans le manuscrit de la Bibliothèque impériale et dans l'édition de M. Auguis ; elle est écrite en note dans le manuscrit de la Sorbonne.</ref> [et de dame Madeleine de Beauvillier, fille 
du comte de Saint-Aignan et de Anthoinette de la

</page>
<page id=25>
Trémouille ;] ses parrains messire Philippes de Ronserolles,
baron de Heugueville, messire Bertin de 
Mornay, son oncle paternel, grand-doyen de Beauvais,
abbé de Saumer au Boz, près Bolongne, ses 
maraines, Mme Jehanne de Beauvillier, dame du 
Puyset et du Plessis-Marly, sa grande tante du costé
maternel, et dame de la<ref>Le manuscrit de la Bibliothèque de la Sorbonne porte « de la Neuville » en note, et en correction de « du Frétoy » qui était dans le texte et a été barré. Le manuscrit de la Bibliothèque impériale et l’édition de 
M. Auguis portent de « du Frétoy ».</ref> [Neuville], dame de Morvillier ;
sa nourrice, que je ne veux oublier, Marguerite 
Madon, du lieu mesme de Buhy, femme de 
doulce humeur. Feu M. de Buhy, son père, vescut 
jusqu’à l’aâge de quarante-huit ans sans reproche,
n’ayant james perdu en son temps aucune occasion 
de se trouver aux guerres et y faire service de son 
Prince ; mais la guerre finie, il se retiroit en sa maison,
où il mesprisoit la court et l’ambition, encor 
qu’il luy en fust offert beaucoup d’occasions. Il 
aymoit les chevaux, et, paix ou guerre, avoit toujours 
unz bel équipage, prenoit plaisir avec ses voysins 
et amys entre lesquelz il étoit estimé et tenu 
fort entier et de conscience, selon le temps qui estoit 
alors, fort adonné aux dévotions de l’Eglize Romaine,
et avoit en recommandation que ses enfans fussent 
instruitz de mesme ; il aymoit les pauvres et leur 
estoit libéral, hayssoit extrêmement le mensonge et
le blasphême, et vivoit d’une très-doulce et honneste
conversation avec tous. Il mourut l’an 1559,
le pénultième de novembre, Dieu luy faisant ceste 
grâce qu’à l’article de la mort, il se ressouvint de plusieurs
</page>
<page id=26>
 bons propos que journellement Mademoiselle de Buhy, sa femme, luy tenoit touchant les abus de 
l’Eglize Romaine dont elle avoit dès lors congnoissance,
et ne voulut avoir aucun prebstre ny recevoir
aucune cérémonie superstitieuse, s’assurant de son 
salut par le mérite et passion d’un seul, Jésus Christ. 
Il fut visité, assisté et admonesté en sa maladie de 
messieurs d’Ambleville et de Villerceaux père et filz,
ses proches parens de mesme nom, aussy de maistre 
Anthoyne Quarré, médecin de Gisors, et de mademoiselle 
de Buhy, sa femme, qui les envoya tous quérir,
d’aultant qu’elle savoit qu’ilz avoient lors congnoissance 
de la pure doctrine ; et ainsy passa ceste vie 
pour aller avec les bienheureux la veille Saint-André 
sur le midy. Son corps fut enterré à Buhy, où il repoze 
jusqu’au dernier jour. Il ne voulut point tester, disant 
à mademoiselle de Buhy, sa femme, qu’il luy remettoit 
ses enfans et sa maison soubs sa conduite, et 
s’en assuroit en elle. Ainssi, dame Françoise du Bec,
sa femme, demeura veufve, aâgée de vingt-neuf ans,
ayant esté mariée à seize, et dont elle avoit eu six 
filz et quattre filles ; il en restoit lors de son décès
quattre filz et deux filles, tous fort jeunes. Or, y 
avoit-il six ou sept ans qu’elle avoit congnoissance 
des abus de la Papauté, et désir de faire profession 
de la Religion réformée ; mais les feus qui estoient 
lors encor allumés en France, et la crainte qu’elle 
avoit de la ruyne de sa maison la faisoit dissimuler,
joint que feu monsieur de Buhy n’en monstroit aucun 
sentiment ; elle ne laissoit touteffois de lui en parler 
par occasions, et quelquefois aussi il la trouvoit lisant
en la Bible, aux Psalmes ou en quelque autre livre,

</page>
<page id=27>
dont il ne s’offensoit point ; seulement il l’advertissoit 
qu’elle ne le mist en paine vu la rigueur du 
temps. Or, estant veufve, elle ne voulut monstrer sy 
tost changement, ny se déclarer avant qu’elle eust 
fait faire l’enterrement, obsèques et funérailles de 
feu monsieur de Buhy ; et comme feu monsieur d’Ambleville, 
père de monsieur de Villerceaux, puisné de la 
maison de Mornay, et madame de Villerceaux, sa belle-fille, 
lui remonstroient qu’elle faisoit mal, congnoissant 
les abus, d’y continuer, veu mesmes que le deffunct 
son mari les avoit à la mort mesprisez, elle répondit 
qu’elle ne désiroit commencer par là, et que quelques-uns 
pourroient interpréter que ce seroit pour 
espargner douze ou quinze cens escus, à quoy pourroient 
monter les frais du dit enterrement ; aussi elle 
observa le deuil et funérailles selon la coustume ;
depuis, peu à peu, elle s’abstint d’aller à la messe, 
tantost soubs prétexte de son deuil et tantost de 
quelque indisposition ; touteffois, ses enfans continuoient 
à y aller, et y envoyoit ordinairement les 
plus petits. Enfin admonestée de Dieu par une grefve 
maladie, où elle feit son testament et pensa mourir, 
elle se déclara ouvertement, l’an 1560, avec tous ses 
enfans, et du depuis, en a tousjours fait, comme elle 
fait encorres aujourd’hui, profession ouverte, et 
nonobstant les guerres, persécutions et massacres, a 
continué et persévéré, et n’y a épargné chose qui ait 
esté en sa puissance ; mesmement du temps de la 
Saint-Barthélemy, 1572, que l’Evangile se taisoit 
presque par toute la France, il continua tousjours 
en sa maison. 

Quant à sa famille et maison, elle l’a tousjours

</page>
<page id=28>
guouvernée avec beaucoup d’honneur et de louange,
et continuant en son veufvage a passé son temps à 
bastir et accommoder le bien de ses enfans, où elle 
a prins ung singulier plaisir, et continue tous les 
jours de mesme ; a mariée l’une de ses filles qui lui 
restoit, Françoise de Mornay, à Anthoyne le Sénéchal 
sieur Dauberville, issu d’une des plus anciennes maisons 
de Normandie, faisant profession de la vraye religion, 
et dont sont issuz plusieurs enfans. Et luy 
reste encorres deux filz avec lesquelz elle est, à l’heure 
que j’escrips, empeschée pour faire leur partaige des 
biens de feu M. de Buhy et d’elle, s’estant eux deux 
ensemble accordés et l’ayant suppliée d’estre elle 
seulle leur arbitre, affin que, quand il plaira à Dieu 
la retirer, ila|ils continuent en l’amityé qui a esté entre eux de son vivant, et puissent se retirer chacun 
d’eux en paix en leur maison. L’aisné est messire 
Pierre de Mornay, seigneur de Buhy, etc., marié avec 
dame Anne d’Enlezy, seule héritière d’une bonne maison 
de Bourbonnois, et duquel le père avoit beaucoup 
de bien en Normandie dont elle a hérité ; son second 
filz est Philippe de Mornay, seigneur du Plessis<ref>Le manuscrit de la Bibliothèque impériale et l’édition de M. Auguis portent « du Plessis Marly ».</ref>, etc., 
mon très honoré seigneur et mary, celuy duquel je 
veux, aydant Dieu, escrire, pour servir après nous 
à nostre postérité à craindre Dieu et espérer en luy. 
Or, iceluy ayant été en la maison de ses père et 
mère soubs la garde de sa nourrisse eslevé jusqu’à 
cinq ans, luy fut baillé un Adrian, prebstre de Beauvais, 
pour commencer à luy aprendre à lire et

</page>
<page id=29>
escrire, et ses commencemens de la langue latine, 
car ilz se délibérèrent de le faire d'Eglize ; d'autant 
que messire Bertin de Mornay, grand doyen de
Beauvais et abbé de Saumer, près Boulongne, qui 
jouissoit de plus de vingt mil liv. en bénéfices, l'aymoit 
fort et les luy vouloit résigner tous; mais 
comme Dieu ne vouloit qu'il feust plongé en l'idolâtrie, 
luy osta tost telz alléchemens, par la mort de 
feu mon dit sieur le doyen son oncle, qui mourut en sa 
ditte abbaye de Saumer, le jour d'octobre 1556, et
se sentant malade, envoya quérir monsieur de Buhy 
son frère qui l'alla trouver et assister; mais mademoiselle
de Buhy sa belle sœur, laquelle il désiroit 
voir, n'y peust aller, estant lors fort grosse; il lessa 
seul héritier son frère de tous ses biens patrimoniaux 
et donna à son nepveu, Philippes de Mornay, 
tous ses meubles, acquetz et conquetz, et monstroit 
n'avoir regret de mourir que pour n'avoir pas 
encorres fait pour son frère et ses nepveux ce qu'il 
avoit prétendu et désiré. Cependant, pour la fascherie 
que recevoit monsieur de Buhy de la perte de son 
frère qu'il aymoit fort, il ne voulut jamais que l'on luy
parlast de résigner ses bénéfices, et le malade aussy 
ne s'en souvint et n'en parla aucunement, nonobstant 
la bonne volonté qu'il tesmoigna jusques à la fin leur 
porter, surtout au<ref>Le manuscrit de la Bibliothèque impériale et l'éditiou de M. Auguis portent « surtout à M. du Plessis. »</ref> dit Philippes de Mornay pour lequel 
seul il testa. Luy estant mort, feu monsieur de 
Lizy, archevesque d'Arles (de la maison de Monjay), 
qui leur estoit parent et bon amy, lors en crédit à la

</page>
<page id=30>
court, se employa si bien que ses bénéfices furent donnés 
par le feu Roy Henry à feu monsieur Disgue, chancelier
de la Royne<ref>Éléonore d'Autriche, sœur de Charles-Quint, veuve de François ler;
elle mourut à Talaveyra, près de Badajoz, en 1558.</ref> Eléonor d'Austriche en leur faveur, 
lequel estoit leur oncle maternel, en espérance 
qu'ilz retomberoient es mains du dit Philippes; mais
estant aâgé près de quatre vingts ans, à l'heure mesmes 
le sieur d'Estrée, grand maistre de l'artillerie, en 
demanda la réserve au roy Henry 2, tellement que, 
venant à mourir deux ans après sans les résigner au 
proffit de ses petitz nepveux, ilz furent hors de leur 
maison, dont Dieu leur a fait évidemment miséricorde, 
car estant depuis avenus à la congnoissance de 
la vraye religion, ce leur eust esté ung grand empeschement 
pour s'en déclarer, et en faire profession ouverte, 
comme ilz font, par la grâce de Dieu. A la mort 
de feu monsieur le Doyen, monsieur du Plessis avoit 
près de sept ans, et estoit lors entre les mains de madame 
Gabriel Prestat de Sedane en Brye qui lui aprenoit, 
sans en faire semblant, les principes de la vraye
religion dont il avoit congnoissance. Et ne luy en parloit 
touteffois aucunement, tant pour son bas aâge que par 
la crainte de monsieur de Buhy qui ignoroit que son 
précepteur feust luthérien (comme on les nommoit 
lors); mais c'estoit mademoiselle de Buhy sa mère qui 
avoit mis paine par le moyen de monsieur Morel, 
homme docte et réputé de ce temps là, de le recouvrer, 
affin qu'il commenceast d'heure à instruyre ses enfans 
en la crainte de Dieu; il avoit sous sa charge, Pierre de 
Mornay et Philippes de Mornay ses deux filz; les autres
</page>
<page id=31>
 estoient trop jeunes; il avoit aussy ung de ses nepveux Georges du Bec Crespin, à présent seigneur 
de Bourry ; et affin que monsieur de Buhy ne s'aperceust 
point de la religion du dit Prestat et de l'instruction 
qu'il leur donnoit, quand ses escholliers avoient
été à Buhy quelque temps, mademoiselle de Buhy les 
envoyoit chez son frère aisné, monsieur de Bourry, 
qui le savoit bien, et trouvoit bon que son filz et 
ses nepveux fussent ainssy instruitz; monsieur du
Plessis y apprint ses premières lettres, et commencea 
on à espérer qu'il proffiteroit. A l'aâge de huit ans, 
vers la fin de 1557, il fut mené par monsieur de 
Buhy son Père, à Paris, au Collège de Lizieux, 
sous la charge de maistre Paschal Diepart aujourd'huy 
advocat à Rouen, qui estoit de la religion romaine 
et l'instruisoit en icelle ; il s'en alla quelque 
temps après estudier aux loix, et le lessa entre les 
mains de maistre Marin Liberge, natif du Mantz, 
aujourd'huy docteur régent à Angers, qui, oultre ce 
qu'il estoit fort adonné à la religion romaine, avoit 
en sa compaignie ung chanoine nommé la Chapelle 
qui ne passoit jour qu'il ne feist dire à monsieur du 
Plessis ses heures et vigiles ; et l'avoit tellement 
nourry à cela que de luy mesme il s'en rendoit très 
songneux ; monsieur de Buhy, allant à Paris, le voyoit 
songneusement auquel il recommandoit sur tout d'estre 
homme de bien et d'aller tous les jours à la 
messe, en quoy sembloit alors consister toute religion, 
et fut en ce collège environ deux ans; mais ses 
estudes furent interrompus par grandes maladies, 
tellement qu'il n'y parvint qu'à la quatrième classe. 
Après la mort de feu monsieur de Buhy, mademoyselle
</page>
<page id=32>
 sa mère l'envoya quérir au collège pour l'amener chez elle, pour le faire assister au deuil et cérémonie 
de feu monsieur de Buhy son Père; pour l'amener elle 
envoya un Maistre Jehan de Lus, prebstre, depuis 
curé de Magny, lequel commenceoit à s'apercevoir 
que mademoyselle de Buhy n'affectionnoit point la 
religion romaine, de sorte que, par le chemin, il se 
mettoit à prescher et admonester monsieur du Plessis 
de continuer toujours d'estre bon catholique et vivre 
comme on l'avoit apprins, sans se guaster aux opinions
luthériennes de sa mère. Cela le mettoit en 
pene, et luy feit responce, selon son enfance, que quant 
à luy il y vouloit continuer; touteffois si on luy mettoit 
quelque double, il lyroit songneusement les Evangiles 
et Actes des âpostres, et s'y conformeroit selon 
ce qu'il y trouverroit, et disoit cela de son instinct 
sans y rien penser plus outre. Alors le dit Maistre Jehan 
de Luz luy respondit que, s'il faisoit cela, il estoit 
perdu, et qu'il falloit qu'il se contentast de ce qu'on 
luy avoit enseigné et qu'il estoit trop dangereux de lire 
les livres. Arrivé qu'il fut à Buhy, avec madamoyselle 
sa mère, il y trouva ses autres frères et seurs. Son 
frère aisné, Pierre de Mornay, aujourd'huy sieur de
Buhy, revenant de page de chez le roy François second 
peu auparavant décédé, avoit été avec madamoyselle 
sa mère à quelques presches chez monsieur 
de Lizy, et avoit aussi apprins son catéchisme, duquel 
il voulut parler et le bailler à son père, mais il luy 
refusa de le prendre, ne voulant lire aucun livre suspect;
seulement il recouvra ung Nouveau Testament 
de l'impression de Rouville, de Lyon, latin et françoys, 
avec privilége du Roy et l'approbation de la

</page>
<page id=33>
Sorbonne, où il estudia très diligemment, et le leut 
plusieurs foys, ayant désir de s'esclaircir et invoquant 
Dieu pour estre adressé; et comme il en réitéroit 
la lecture, il remarquoit tantost que le purgatoire
et prières des saincts n'y estoient pas mentionnées, 
tantost que l'idolâtrie y estoit expressément défendue, 
etc. ; ce qui le fît entrer en doute du surplus et 
lire plus songneusement, mesmes quelques autres livres, 
tellement qu'il vint peu à peu jusques à s'esclaircir 
du Sacrement de la Cène. Et ainsy pièce à 
pièce, par la grâce de Dieu qui luy avoit donné la 
volonté de chercher la vérité, y fut adressé; et de 
l'heure qu'il l'eût congnue, combien que madamoyselle 
sa mère allast encorres à la messe, se rézolut de 
la quitter; mais tost après, qui fut un peu devant le 
Colloque de Poissy<ref>La date est ajoutée dans le manuscrit de la Sorbonne; elle manque
dans le manuscrit de la Bibliothèque impériale et dans l'édition de M. Auguis. 
Ce célèbre colloque, tenu à la requête de la reine (Catherine de 
Médicis, dans le chimérique espoir d'amener une réconciliation entre les 
deux religions, ne servit à rien, en dépit du talent et de l'esprit du cardinal 
de Lorraine et de Théodore de Bèze qui soutinrent la discussion.</ref>, 1561, Dieu leur fit à tous la 
grâce de renoncer à l'idolâtrie et faire profession 
ouverte de la Religion en laquelle nous voulons tous, 
moyennant sa grâce, vivre et mourir. En ce temps, 
messire Philippe du Bec, évesques de Vannes et 
aujourd'huy de Nantes, avoit quelque congnoissance 
des abus et en parloit à madamoyselle de Buhy sa
seur assez librement. Dieu s'estant mesmes servy de 
luy pour l'instruyre, par quelques livres qu'il luy 
avoit autreffois apportés d'Angleterre. Or monstroit
il d'aymer monsieur du Plessis son nepveu, et espérer
</page>
<page id=34>
 de luy, et désiroit luy résigner partie de ses bénéfices, tellement qu'au commencement qu'il fut mis au collège, on l'habilloit comme ceux qui prétendent 
à l'Eglize. Mais depuis l'heure que Dieu luy eust tant 
soit peu manifesté les abuz, il ne prit plus plaisir à 
en ouyr parler. Quelque temps après donc il fut renvoyé 
à Paris chez mons<sup>r</sup> Prebet qui logeoit derrièrele collège de Boncourt, et fréquentoit lors les leçons 
de la seconde classe, avec apparent progrez et sans 
participer à l'idolâtrie. Plusieurs enfans d'honneste 
maison estoient nourris ensemble, entre autres les 
plus jeunes de Rambouillet et ceux de Bellenave. 
Mais derechef, par un malheur qui sembloit poursuivre 
ses estudes, il ne peut continuer que deux 
mois, parce que les troubles qui commencèrent alors 
en France<ref>La date est ajoutée dans le manuscrit de la Sorbonne, elle manque 
dans le·manuscrit de la Bibliothèque impériale et dans l'édition de M. Auguis. 
Les troubles dont il est ici question suivirent le massacre des protestants 
à Vassy ; le Prince de Condé reprit les armes, pour demander le 
renvoi des Guise et la liberté de conscience. Dans la bataille de Dreux, 
les protestants furent vaincus et le Prince de Condé fait prisonnier.</ref> (1562), furent cause qu'on le voulut 
contraindre en sa conscience, comme de faict on 
contraignit ses compagnons, qui fut occasion que promptement 
il en advertit madamoyselle sa mère qui l'envoya 
quérir par Crespin Guaultrin, receveur de sa 
maison, et quelque aultre des siens. (Le dit Crespin 
fut affectionné à monsieur du Plessis, parce qu'il estoit 
esleu son curateur du vivant de feu monsieur de Buhy 
son père, lors que feu monsieur le Doyen, son oncle, 
voulut acquérir la terre de Ouatimesnil en son nom et 
pour son proffit). Et d'aultant qu'il y avoit une grand

</page>
<page id=35>
peste à Paris, et qu'en ceste maison là mesmes il y 
estoit mort de peste deux des escholiers, le dit Prébet 
fit prendre médecine à monsieur du Plessis, qui l'avoit 
fort affoibli, nonobstant laquelle il ne laissa de 
partir le lendemain, de Paris, où l'on gardoit, à cause 
des troubles, les portes. Il avoit serré un catéchisme 
grec entre son pourpoint et ses espaules. Estant à la 
porte Saint-Hohoré, comme on les interrogeoit, passa 
ce qu'ilz appellent le Corpus Domini, que l'on portoit 
à un malade ; il s'en eschappa, passant oultre le 
plus habilement qu'il luy fut possible, et, sans que 
le dit Crespin qui estoit avec luy, estant papiste, se 
meit à l'adorer, il luy eust esté malaizé d'en sortir 
sans danger, car chacun sait combien lors il y faisoit 
dangereux, et que pour moindre suspition, au 
cry du moindre d'une populace, on tuoit hommes 
et femmes à Paris. Ainsi il arriva à Buhy, où tost
après il tomba malade extrêmement d'une pleurésie, 
au sortir de laquelle il fut menacé d'estre eticque, 
et étoit lors aâgé de treize ans. Les médecins qui le 
pansèrent jugeoient que cela procédoit du travail 
prins après ceste grande purgation, et qu'il s' estoit 
eschauffé le sang; cela luy dura environ troys mois
et durant icelle maladie, madamoyselle sa mère fut 
contraincte, à l'occasion des troubles, de s'en aller 
hors de sa maison, et se retira chez madamoyselle de 
Montagny, sa tante paternelle, à une lieue de là, avec 
ses six enfans qui vivoient encorres, dont les quattre 
estoient malades, et ses deux nepveux, enfans de 
monsieur de Bourry aussy. Elle les mena tous, prenant 
avec elle dans son chariot Philippes de Mornay 
et Anne de Mornay, sa sœur, qui estoient en plus

</page>
<page id=36>
grande extrémité, et passa une partie des troubles à 
Montagny, où elle eut tous ses enfans et ses nepveux 
malades. La maladie de monsieur du Plessis et les troubles 
fut cause de luy interdire ses estudes, et oublia 
tout ce qu'il avoit auparavant apprins ; ce que voyant 
madamoyselle sa mère, et considérant qu'il avoit 
treze ans passés, elle le voulut donner page ; mais il 
la persuada et feit persuader de telle façon qu'elle 
rompit ce desseing, car il désiroit surtout de recommencer 
et continuer ses estudes ; depuis, congnoissant 
ce désir, elle délibéra de le mettre avec M. le 
chevalier d'Angoulesme, depuis grand prieur de 
France, qui estoit chez mons<sup>r</sup> Morel, où il estudioit, espérant que là il apprendroit avec les lettres plus 
de civilité qu'ailleurs ; mais enfin il la pressa tellement 
qu'elle le renvoya à Paris et luy donna pour 
précepteur monsieur Lazare Ramigny, natif de Linsle
ès Montagnes de Nice, de Provence, homme religieux 
et docte, mais véhément selon l'humeur de son pais, 
lequel luy avoit esté adressé par monsieur Mercier, 
professeur du Roy en la langue hébraïque. Lors il se 
meit à travailler beaucoup pour reguaigner le temps 
que les troubles et maladies luy avoient fait perdre ; 
et combien qu'il feust presques à recommencer, et 
qu'il deust, selon sa capacité, aller aux collèges fermés,
où les leçons ne sont sy hautes, la honte qu'il 
avoit, se voyant grant, le faisoit aller aux leçons 
publiques, tant y a qu'en troys ou quattre ans qu'il y 
fut il travailla de telle façon qu'il attrapa et passa
ceux de son aâge. Sur le milieu de ses quattre ans 
qu'il estoit à Paris, y arriva monsieur de Nantes, son 
oncle, lequel, après avoir sondé, par l'ouverture de

</page>
<page id=37>
divers livres, ce qu'il avoit proffité en la langue 
grecque, luy entra en propos de la religion, car depuis 
les troubles, ayant esté au Concile de Trente 
avec le cardinal de Lorraine, il avoit estouffé cette 
congnoissance qu'auparavant il en avoit eue, et luy 
dit qu'il ne le vouloit point presser de changer de 
religion tant qu'il eust plus de jugement et que c'estoit 
une opinion qui s'en iroit avec l'aâge; il lui répondit : 
« Monsieur, sy c'est une opinion, il n'est que 
de l'oster et l'aracher d'heure; je suis tout prest 
d'estre instruict et de vous rendre raison de ma foy » 
et pour l'heure ne passa oultre. Le lendemain, il 
luy dit qu'il désiroit qu'il leust les doctes anciens et 
les lui feit bailler par ung libraire. Puis quelques 
jours après, luy parla de luy vouloir résigner son 
evesché, et en attendant l'aâge que présentement il 
luy résigneroit la prévosté de Verton, pour jouir de
laquelle il ne luy faudroit point changer de religion, 
et n'auroit besoin que de la simple tonsure 
qu'il avoit déjà. Monsieur du Plessis luy remercya, luy 
disant qu'il se fioit en Dieu qui ne le lerroit despourvu 
de ce qui luy seroit besoing, car il craingnoit 
que, en l'acceptant, ce ne luy feust ung achoppement 
et une obligation de suivre de là en avant ses conseilz. 
Or, monsieur de Nantes s'estant retiré en Bretaigne, 
tous les quinze jours monsieur du Plessis luy 
escrivoit, et luy remarquoit les passages qu'il avoit leus 
songneusement dans les anciens docteurs qu'il luy 
avoit commandé de lire, esquelz il se confirmoit déplus 
en plus en ce qui estoit de principal en la religion. Ce 
mesme temps, monsieur de Menneville, puisné de la 
maison d'Heugueville, estoit à Paris estudiant, et hantant
</page>
<page id=38>
 hantant quelquefois chez monsieur de Longueville, il se vantoit, en la présence de madame la marquise de Rothelin, 
sa mère, qui faisoit profession de nostre religion, 
de convaincre en dispute les plus savantz ministres. 
Cela la feit enquérir s'il ne se trouveroit point 
quelque escholier de cette qualité et aâge quifeist profession 
de nostre religion, affin de les faire entrer en 
conférence. L'on luy nomma monsieur du Plessis 
qu'elle envoya quérir, et luy feit entendre son affection; 
et comme il entendit que c'estoit pour disputer 
avec le dit sieur, il luy déclara qu'ilz estoient parens, 
mais puisque c'estoit pour la religion, qu'il n'y avoit 
parenté qui l'en détournast, veu mesmes que ce n'estoit 
que pour conférer amiablement. Elle donc les 
feit assembler chez elle à l'hostel de Rothelin, près 
des Enfans rouges, et s'y trouva avec elle monsieur de
Longueville, son fils le marquis de Rothelin, monsieur 
le comte de Rochefort, monsieur d'Entragues, et plusieurs 
autres; on commença sur le Purgatoire sur lequel 
les jours précédens le propos s'estoit meu, et après
quelques argumens de part et d'autre, monsieur le 
conte de Rochefort interrompit la dispute, ne prenant 
plaisir qu'elle tirast plus avant sur ce point. Mais bien 
qu'il falloit voir qui avoit le mieux estudié des deux, 
l'on feit aporter des livres en hébreu, en grec, puis ès 
mathématiques, et confessa monsieur de Menneville 
n'y avoir pas estudié si avant que monsieur du Plessis. 
Puis l'on leur apporta le Timée de Platon sur 
lequel la nuit sépara la conférence, et depuy monsieur 
de Menneville luy porta toujours quelque émulation. 

L'an 1567, ung peu devant les troubles Saint-Denis
</page>
<page id=39>
<ref>Cette nouvelle guerre de religion est ainsi appelée à cause de la bataille de Saint-Denis, où fut tué le connétable de Montmorency qui 
commandait les troupes du roi. La paix fut conclue le 23 mars 1568.</ref>, et à cause d'iceux il se retira de Paris à Buhy, 
et désiroit lors aller à la guerre, et y accompagner
messieurs de Bourry et de Ouardes, ses oncles, qui 
y estoient employés des premiers et meslés bien 
avant; mais madamoyselle de Buhy ne luy voulut,
permettre, se contentant d'y lesser aller monsieur de 
Buhy, son frère aisné, qui portoit la cornette de 
monsieur de Ouardes, lequel chargea le premier à la
bataille Saint-Denis, du costé d'Aubervillier, devant 
monsieur de Genlis ; mais comme mons<sup>r</sup> de Genlis se fut retiré à Soissons et monsieur de Ouardes 
en Normandie, qui avoit ramené monsieur de Buhy, 
son nepveu, et vouloit essayer de ramener quelque 
chose pour le party de la religion en son païs, les 
choses ne leur estant succédées, ils cherchoient 
moyen de repasser la Seine pour aller trouver l'armée 
qui estoit devant Chartres ; et lors monsieur du 
Plessis, par importunité, obtint congé de mademoyselle 
sa mère pour aller avec eux ; mais Dieu, qui en 
vouloit faire autre chose, ne permeit qu'il se desbauchast 
sytost de ses estudes, car presque au sortir 
du logis, en ung village qui est de leurs subjectz, 
qui s'apelle Buschet, il eut une jambe rompue en 
deux endroitz, de la cheute d'un cheval turg qui 
tomba sur luy, dont fut contraint retourner au logis, 
et ne s'en peut ayder de troys mois, pour ce qu'il 
fut transporté en divers lieux, à cause de l'armée 
du Roy qui se vint loger ès environs de Buhy. Pendant 
ce mal, il passa ses ennuys à faire une déploration
</page>
<page id=40>
 des guerres civiles de France, en vers françoys, qu'il donna après la paix à monsieur le cardinal de 
Chastillon, avec quelques sonnetz à la louange des 
troys<ref>L'amiral de Coligny, le cardinal de Châtillon et M. d'Andelot.</ref> frères de Colligny. Cest essay de sa jeunesse 
fut perdu quant la bibliothèque du dit Seigneur cardinal 
fut pillée à Bresle, près Beauvais. La paix se 
feit devant Chartres, laquelle fut, comme l'on sait, 
plus fâcheuse que la guerre mesmes ; et durant ce 
petit respit, il feit tant qu'il obtint congé de madamoyselle 
sa mère pour aller voyager soubs la conduite 
du susdit Lazare Raminy, et non touteffois sans 
ung extrême danger, pour les esmotions qu'il rencontroit 
par toutes les villes ; nommément faillit à 
être assommé, sortant de Paris, par la porte Saint-Marceau, 
puis à Montargis, tant tout estoit plein 
alors de deffiance ; puis à Nevers, estant reconnu de 
la religion par les gens de monsieur de Nevers<ref>Louis de Gonzague, duc de Nevers.</ref>, lequel 
estoit lors en la plus forte douleur de la blessure 
qu'il avoit receue ès guerres précédentes par 
ceux de la religion ; puis eut grant pêne à sortir de 
Lyon, où monsieur de Birague<ref>René de Birague, issu d'une famille milanaise qui s'était déclarée 
pour la France du temps de Louis XII. Il était de robe et devint garde 
des sceaux ; il faisait partie du petit conseil où se décida le massacre de 
la Saint-Barthélemy.</ref>, lors gouverneur de 
Lionnois, ne luy voulut donner passeport, et fut 
contrainct pour en sortir, d'observer l'heure que les 
gardes se changeoient pour couler entre deux, et 
enfin arriva à Genève vers la my aoust 1568, environ 
le temps que monseigneur le Prince partit de

</page>
<page id=41>
Noyers<ref>La reine Catherine de Médicis avait voulu s'emparer du prince de 
Condé par surprise, en dépit de la paix ; il en fut averti et se retira à la 
Rochelle.</ref> pour se retirer à la Rochelle. Il séjourna peu 
à Genève à cause de la peste, et passa par la Suisse, 
de là en Allemagne, jusques à Francfort. Il passa 
l'hyver à Heydelberg, chez mons<sup>r</sup> Emanuel Tremelius, l'homme de chrestienté qui avoit connoissance 
de plus de langues, mais particulièrement très 
excellent en l'hébraïque ; et s'estudia fort aussy à la 
langue allemande qu'il apprint plus par artz que 
par uzaige pour éviter la compaignie des Allemands 
qu'il estoit difficile d'avoir sans quelquefois boire 
oultre mesure, et nonobstant y profita de telle sorte 
qu'au bout de six mois n'y avoit livre qu'il ne leust 
et entendist. Aussy commença ses études en droit et 
eust familiarité avec les plus doctes de l'université en 
toutes professions, desquelz touteffois il fréquentoit 
plus les devis que les leçons. 

L'an 69, il se trouva à Francfort, à la foire de 
septembre, où il eut congnoissance<ref>Hubert Languet était né en 1518 à Viteaux, près Dijon, dont son père était gouverneur. Devenu protestant fort jeune, il passa en Allemagne la plus grande partie de sa vie, au service de l'électeur de Saxe ; il fut deux fois envoyé par lui en ambassade auprès de Charles IX, d'abord pour le féliciter du rétablissement de la paix dans son royaume, ensuite pour le complimenter sur son mariage et l'engager à tenir aux protestants les promesses faites pour la liberté de conscience. Il se trouvait encore à Paris au moment de la Saint-Barthélémy, et se donna tant de soin pour protéger ses amis, entre autres M. du Plessis, qu'en dépit de sa qualité d'ambassadeur, il eût couru de grands dangers sans l'amitié de Jean de Morvilliers, évêque d'Orléans, qui le cacha. Il était fort savant et a écrit de nombreux ouvrages, hardis comme pensée et comme style, surtout son livre « De la puissance légitime du Prince sur le peuple. » Il était intimement lié avec Mélanchthon. Vers la fin de sa vie il s'attacha au prince d'Orange et mourut à Anvers en 1581.</ref> de monsieur Hubert
</page>
<page id=42>
 Languet, Bourguignon de nation, homme très congneu en nostre temps pour la piété, doctrine et
vertu, et pour avoir esté employé en ambassades 
grandes et honorables vers la plupart des Princes de 
la chrestienté ; il receut beaucoup de bonnes instructions 
de luy, pour la conduite de ses voyages. Geste 
amityé commencée lors a continué entre eux deux 
jusques à l'heure dernière de feu monsieur Languet, 
lequel à sa fin parloit de luy de telle affection qu'ung 
bon Père peut parler d'ung enfant unique ; et les derniers 
propos qu'il me tint furent qu'il n'y avoit 
homme au monde qu'il eust tant aymé et duquel il 
eust plus honoré la vertu que de monsieur du Piessis, 
et qu'il se sentiroit trop content sy je luy promettois 
de le prier (car il estoit absent) en son nom, 
que le premier escrit qu'il mettroit en lumière, il 
feist mention qu'ilz eussent esté amys, et qu'il le 
tiendroit à honneur. C'est ce qui a incliné monsieur 
du Plessis d'adjouster une petite épistre à la translation 
latine de son livre de la vérité de la religion 
chrestienne, où il fait digne mention du dit s<sup>r</sup> Languet. Ayant esté à ceste foire de Francfort, il 
partit et print son chemin par les Suisses et Grisons 
pour aller en Italie, où pour l'adresse qu'il avoit
du dit s<sup>r</sup> Languet, il connut mons<sup>r</sup>  de Foix, ambassadeur pour le Roy vers la Seigneurie de Venize, 
auquel quelque temps après succéda monsieur du 
Ferrier ; les deux l'aymèrent fort, et dure encore 
ceste amytié ; et combien que la guerre fust en 
France pour la religion, et qu'il en feist ouverte 
profession, sy n'estoient ilz tant familiers à Françoys 
aucun que à luy. Son premier séjour fut à Padoue

</page>
<page id=43>
où il continua ses estudes de droit, plus en son estude 
quez leçons publicques, parce que les docteurs 
d'Italye luy sembloient lire plus tost pour se monstrer 
que pour monstrer à leurs disciples. Outre ses 
estudes, il ne laissoit de s'exercer à tirer des armes 
et à autres exercices. Aussy continuoit-il ses autres 
estudes, et mesmes pour n'avoir aucune heure vide, 
prenoit grand plaisir les soirs en la congnoissance 
des simples. Or comme depuis la ligue faitte entre le 
Pape, le roy d'Espaigne et les Vénitiens contre le 
Turcq, la Seigneurie de Venize donnât plus d'auctorité 
au Pape et à ses ministres que de coutume, 
l'évesque de Padoue, de la maison des Pisani, commençoit 
à faire des recherches plus exactes, qui fut 
cause que, se sentant connu pour plusieurs disputes 
et conférences qu'il avoit eues avec plusieurs par 
diverses rencontres, il se retira à Venize où il passa 
six ou sept mois, hantant fort familièrement monsieur 
du Ferrier, ambassadeur, qui prenoit plaisir à 
conférer avec luy mêmement de la langue hébraïcque 
et de la religion, etc. Aussy avoit-il pour amy monsieur 
de Mézières<ref>C'est ce monsieur Perrot qui a traduit le livre ''De la vérité de la religion chrétienne'' de M. du Plessis de françoys en italien et pareillement le ''Traicté de l’Eglize''. (Note tirée du manuscrit de la Bibliothèque de la Sorbonne.)</ref>, autrement François Perrot Parisien, 
personnage de rare piété et doctrine, et qui 
avoit esté employé en plusieurs honorables charges 
pour le service des Roys. Geste amityé dure encorres 
entre eux jusques aujourd'huy. 

A Venize nonobstant ne lessa d'avoir quelques 
petites traverses pour la religion ; entre autres, un

</page>
<page id=44>
jour les Seigneurs de l'inquisition qui estoient quatre 
gentilzhommes députés de la Seigneurie pour avoir 
esgard à telles causes, envoyèrent pour luy faire faire 
ung serment sur certains articles ; il leur répondit en 
italien que sa religion ne luy permettoit point. Le 
comissaire, equivoquant sur ce mot de religion, luy 
demanda s'il estoit religieux, veu qu'il estoit sy 
jeune, voulant dire moyne. Il leur respondit qu'il y 
en avoit de plus jeunes que luy, et ainsy print acte
de sa réponse, et n'en ouït depuis parler. Cependant 
son intention n'estoit point de dissimuler, mais leur 
faire entendre franchement sa profession et leur rendre 
raison de sa foy. 

Aussy ung matin de Pasques, étant allé pour quelques 
affaires avec le secrétaire de monsieur du Ferrier 
au Palais, le duc estant en solemnité avec toute 
la Seigneurie au haut de la court soubz la Gallerie, 
près de la petite porte qui va à S<sup>t</sup> Marc, je luy ai plusieurs foys ouï conter que le Sacrement, qu'ils 
appellent, sortit de S<sup>t</sup> Marc accompagné de plusieurs personnes de toutes qualités, à la façon d'Italye. 
On le venoit de porter à Sébastien Zeni, général de·
l'armée vénitienne qui estoit comme prisonnier au 
Palais pour avoir peu honorablement versé en sa 
charge ; le Duc, la Seigneurie et grand nombre de 
noblesse qui estoit là se jetta à genoux ; luy seul demeura 
debout, la teste couverte, au milieu d'eux 
tous, plusieurs le regardans et personne touteffois ne 
s'esmouvant contre luy. Plusieurs telles rencontres 
trouva il en Italie, esquelles Dieu luy feit la grâce 
de n'offenser point sa conscience. Aussy luy ay-je 
ouï souvent dire que jamais n'eut plus grand zelle,

</page>
<page id=45>
et ne fut plus eslongné de toute espèce de desbauche
pour ne scandalizer ses compagnons et amys qui le 
congnoissoient de la religion. Il eust amityé estant à 
Padoue, avec mons<sup>r</sup> Calignon<ref>Soffrey de Calignon, né en 1530 et devenu protestant, fut chancelier de la maison de Navarre, et travailla avec M. de Thou à l'édit de Nantes.</ref>, lors encor envellopé es abuz de la papauté, encor qu'il en eut quelque 
congnoissance. Leur conversation se passoit en 
discours de la religion pour l'y encourager et esclaircir, 
et depuis iceluy a beaucoup travaillé pour 
les Eglizes, noméement pour celles de Dauphiné, 
comme c'est à la vérité ung personnaige doué de 
plusieurs rares et bonnes qualitez<ref>« M. du Plessis fut prest.... » (Manuscrit de la Bibliothèque impériale et édition de M. Auguis.)</ref>. Il fut prest à 
partir de Venize pour aller en Levant, mais il ne 
passa la côte d'Istrie et Dalmatie, estant survenu la 
guerre de Cypre qui ostoit la liberté aux chrestiens 
de hanter le Levant. 
L'an 71, il partit de Venize pour faire ung tour 
par toute l'Italie, costoyant la mer Adriatique, et 
retournât par la coste de Thoscane jusqu'à Gennes, et 
recherchant de lieu en lieu le dedans des terres affin 
que rien ne luy eschappast à voir en tout le païs. 
Pour s'en mieux esclaircir, il avoit recherché et leu, 
tandis qu'il estoit de séjour, les plus notables His- 
toires tant generalles que particulières de l'Italie et 
de tous les Estatz, Principautés et Républiques d'icelle, remarquant non seulement, comme la plus part, 
les antiquités des lieux, mais surtout les mutations y 
survenues, les fondations, naissances, progrès, accroissemens
</page>
<page id=46>
 et causes d’icelles, pareillement les lieux où s’estoient données les batailles, et par où avoient 
esté assaillies des places, dont il avoit fait un recueil 
fort ample en italien qui est à Colongne entre les 
mains de Jehan Metellus, Bourguignon de la Franche 
Conté, avec plusieurs autres siens papiers lesquelz je 
n’ay encorres peu retirer. Et alloit conférant ses memoyres 
en faisant veue des lieux pour former son 
jugement et proffiter d’aultant mieux. Ceste mesme 
méthode suivit il en tous ses voyages d’Allemaigne, 
Hongrie, Païs Bas, Angleterre, etc., dont luy et moy 
taschons à retirer les memoyres espars en diverses 
mains, pour en soulager nos enfans. Ce voyaige 
mesmes, il fut à Ferrare qui trembloit encor, et s’y 
arresta quelques jours pour s’enquérir et observer les 
circonstances du tremblement qui dura sept ou huit 
moys et le plus mémorable qui fut onq. De là poursuivit 
jusqu’à Rome, et fut presques logé avec Cordeliers 
qui alloient à leur synode général à Rome. Ce 
ne feut sans entrer souvent en dangereux devis des 
affaires de France qui ne faisoit que sortir des troubles 
et guerres pour la religion<ref>Par la paix de Saint-Germain, signée le 8 août 1570, après la bataille de Jarnac en 1569, où avait été tué le prince de Condé.</ref> ; ce qui luy avint sy 
avant à Ancône, ville de la Marque<ref>La Marche.</ref>, subjette au 
Pape, avec ung abbé qui s’en alloit à Laurette, qu’il 
fut contraint de se soubstraire secrettement de sa 
compaignie pour éviter l’idolâtrie, prenant le vieux 
chemin de la poste qu’on ne fréquentoit plus à cause 
que c’estoit comme ung crime de ne saluer Lorète en

</page>
<page id=47>
passant. A Spoleto, fut en danger par ce que, sur la 
fin d’ung tremblement de terre qui avoit duré deux 
mois, fut mis sur les rangz une Nostre Dame, fondée 
à imitation de celle de Laurete, ès fauxbourgs 
de Spoleto, qu’on disoit faire miracles et avoir pleuré, 
et par ses pleurs sauvé la ville du tremblement ; et 
accouroient à ceste idolâtrye les villes circonvoisines 
en bataillons soubs bannières de toutes partz, et marchoient 
soubs crucifix comme soubs enseignes, non 
sans danger de ceux qui ne les saluoient, comme 
souvent luy en cuyda mésavenir sur les chemins. 
Dieu l’en sauva à temps, parce que, comme il passoit 
par Spoleto, se publioit ung édit du Pape Pie 
cinquiesme, lequel, pour certaines impostures descouvertes, 
défendoit d’y aller en pèlerinage tant que 
ses miracles fussent deuement prouvés et approuvés 
par luy, sur pêne d’excommunication. Ce néantmoins, 
comme il passa devant l’oratoire, aucuns vindrent 
prendre son estrier pour le faire descendre, mais 
comme il refuza, ilz n’ozèrent contester à cause du 
dit édit. Le bruit de ceste idolâtrye avoit esté espandu 
par toute l’Italye, et disoit on merveilles de 
ceste idolle. Mais comme il entendoit qu’elle avoit 
guairy ung aveugle ou boyteux en certain village, il 
y alloit, et lors on luy disoit que c’estoit en ung 
autre, où il en trouvoit tout aussy peu, et sur les 
chemins les interrogeant tous, n’en trouva jamais 
ung seul qui s’en louast. Ce que depuis il testifia à 
monsieur de Savoye, estant à sa court, qui en estoit 
esmeu et auquel on en avoit conté merveilles. Arrivé 
que fut monsieur du Plessis à Rome, et logé à 
l’hostellerie de la Truye, soit qu’il eust esté chevalé
</page>
<page id=48>
<ref>Dénoncé.</ref> de Venize ou Padoue où il avoit séjourné, soit 
qu’il eust esté descouvert par les chemins par divers 
propos avec ses Cordeliers, dès la seconde nuit le 
Barigel ou capitaine du Guet vint en son logis, l’interrogua 
de son nom, pais, affaires, d’où il venoit, 
où il alloit, etc. Il respondit de tout à la vérité ; seulement 
il s’appella Philippes de Mornay selon son
vray nom, au lieu qu’il estoit plus congneu par le 
nom du Plessis. Ses gens couchoient en une garde-robe, 
et affin qu’ilz ne se coupassent et qu’ils se 
conformassent à ses responces, il respondit à haute 
voix, ce qu’ilz remarquèrent et s’y conformèrent, 
lorsqu’il les fut interroguer. Ainsi le Barigel s’en 
alla ; mais deux heures après revint et recommencea 
ses interrogatoires, dont il luy redoubla l’alarme. 
Alors il fut sur le point de se jetter par la fenestre 
pour essayer à se sauver ; mais enfin il se résolut de 
respondre avec assurance, comme grâces à Dieu 
bien luy en prit ; et se partirent d’auprès de luy pour 
la deuxième fois ; le matin s’en alla sans bruit à Tivoli 
et s’esgara quelques jours, et depuis revint à 
Rome, achever de voir ce qu’il n’avoit peu pour la 
haste du premier voyage. A Milan et Crémone, villes 
du Roi d’Hespaigne, courut presques semblable péril, 
où estant sondé par quelques Hespagnols importuns, 
ung d’eux luy dit que tous les Françoys estoient Luthériens, 
il respondit que c’estoit comme qui diroit 
que tous les Hespagnolz fussent Marans<ref>Maures.</ref> ; de là s’ourdit 
question, l’aultre maintenant les Luthériens pires 
que les Juifs, et parce qu’au sortir de table l’Hespagnol
</page>
<page id=49>
 alla trouver ung inquisiteur de Crémone, grand persécuteur, l’ayant descouvert par ung instinct de 
Dieu, il s’en alla à Plaisance et s’absenta promptement. 
Il fut aussy en la court de monsieur de Savoye<ref>Emmanuel Philibert de Savoie avait épousé Marguerite de France, sœur de Henri II.</ref>, 
où il fut agréable à madame la duchesse et à 
plusieurs personnes d’honneur, sans touteffois se 
manifester beaucoup ; et puis ayant fait ce tour, s’en 
revint à Venize. En tout ce voyage, il alloit saluer 
les gens doctes de ville en ville en toutes facultés et 
professions, et y avoit adresse ; mais surtout essayoit 
de reconnoître ceux qui se sentoient aucunement de 
la vérité et se confortoit avec eux. 
De Venize prit son chemin par Trente, Ysbruck, 
Lintz, et arriva à Vienne où furent faittes les nopces 
de l’archiduc Charles avec la fille de Bavière sa 
nièpce ; de là avec lettres et passeportz nécessaires 
alla visiter la Hongrie, où il feut très bien receu de 
tous les gouverneurs, et suivoit tousjours la susditte 
procédure pour recongnoistre les personnes et 
lieux notables. Puis continua par la Moravie, Boeme, 
Misne, Turinge, Hesse, Franconie, etc., tant qu’il revint 
à la foire de Francfort en septembre, l’an 71, où 
il se résolut d’aller passer son hiver à Coulongne.
En cest hyver, il eut grand accointance avec Petrus 
Ximenès, grand théologien hespagnol<ref>Pierre Ximenès, né à Middlebourg en 1514, de parents portugais. </ref>, homme modeste 
et sincère plus en son intention qu’en sa religion,
et s’accordoient nonobstant en beaucoup de 
points particuliers de la doctrine ; mais il se retiroit 
tousjours comme en ung retranchement sur le point

</page>
<page id=50>
de l’Eglize visible, de laquelle il ne pensoit estre licite 
de se départir, pour quelque abus que ce fust ; 
cela donna occasion à monsieur du Plessis de le 
prier de luy donner ses principaux fondemens par 
escrit, lesquelz il réfuta par ung petit escrit latin qui
fut appelé par ceux de Coulongne, ''Scriptum Triduanurn'', 
et coula es mains de plusieurs, et touteffois ne 
fut imprimé. Le dit Ximenès demanda temps pour y 
respondre, ce qu’il n’a fait depuis, encorres qu’il en 
ayt esté fort solicité par ses amys. Là aussy il congnut 
Charles de Boisot, depuis Guouverneur de Zeelande, 
et son frère, depuis Amiral du dit pais où ils
ont esté tenus en bonne et notable réputation. Aussy 
les sieurs de Rhumen, de Mansard, d’Ohaim, etc., y
réfugiés pour les persécutions et feus allumés contre 
ceux de la Religion ès Païs Bas ; il congnut aussy ung 
docte homme, Bourguignon de la Conté, nommé 
Metellus, chassé, non pour la religion dont il ne fait
profession, mais pour la haine du cardinal de Granvelle. 
La hantise de ses gens luy donna entrée aux 
affaires des Païs-Bas, qui peu après commencèrent à 
s’esmouvoir par la prise de la Briele, Flexingue, Camfer,
et surtout par la perfidie commise par les Hespagnolz 
à Rotterdam<ref>Il s’agit ici des massacres commis en 1671 par les Espagnols à Rotterdam qui s’était rendu. </ref>, sur laquelle monsieur du 
Plessis fit deux remontrances l’une après l’aultre, qui 
furent semées ès deux langues Flamande et Francoyse 
partons les Pays bas ; l’une pour les induyre à refuser 
guarnison, etc. ; l’aultre, après leur refus, pour leur 
monstrer combien peu ilz se pouvoient fier aux Hespagnolz
</page>
<page id=51>
, veu leur perfidie ; lesquelles ne furent sans fruit ; elles furent envoyées à monsieur le prince d’Orange 
lors à Dillembourg, lequel touteffois il ne vit 
pas de huit ans après ; et dès lors de tout ce qui se 
négotioit pour les ditz pays, on se fioit tout en luy. 
Il passa cest hyver en la lecture du droit Canon et 
des anciens docteurs, en diverses conférences pour 
la Religion, et en divers discours par escrit, qui pour 
la pluspart sont entre les mains du dit Metel, dont 
je n’ay peu les retirer. Il avoit remarqué toutes les 
fausses allégations du dit Canon, ce qui se perdit à 
la S<sup>t</sup> Barthélémy, à Paris. Aussy avoit fait ung comentaires sur les loix Saliques et Ripuaires qui se 
pourroit encorres recouvrer ès mains de Métellus, 
auquel il expliquoit tous les motz estranges ou plus 
tost non Latins qui s’y trouvent. Au printemps de 
l’an 72, il s’achemina aux Païs Bas, où il rechercha 
fort curieusement Testât du pais, trouvant moyen 
d’entrer ès châteaux et guarnisons, etc., parce qu’il
sembloit que le Roy Charles se voulust embarquer 
en la guerre<ref>C’était le moment du retour de faveur de Coligny auprès du roi Charles IX, retour qui effraya si fort la reine mère et le duc d’Anjou qu’ils résolurent de se défaire de l’amiral, ce qu’ils tentèrent peu après sans succès. Cet échec les décida à la Saint-Barthélémy, afin de se débarrasser à tout prix d’une influence redoutable auprès du roi.</ref> contre le Roy d’Hespagne. De là passa 
(non sans grand danger), jusques en Angleterre au 
temps que Montz fut pris, duquel la prise avoit esmeu 
tout le pais, où peu après arrivèrent feu monsieur 
de Montmorency et monsieur de Foix pour jurer 
la ligue entre le feu Roy Charles et la Royne 
d’Angleterre. Il avoit fait ung poëme pour la ditte

</page>
<page id=52>
Royne dont quelques 60 vers furent perdus<ref>Ce passage manque dans le manuscrit de la Bibliothèque impériale et dans l’édition de M. Auguis.</ref>, [lesquelz 
il n’a depuis jamais peu refaire, et furent perdus] 
parce qu’il les avoit déchirés en pièces et cachés 
en divers endroitz, d’aultant qu’ils estoient dangereux 
et que les persécutions et recherches estoient 
grandes soubs le duc d’Albe. Il pouvoit estre de huit 
cents vers, et l’incitoit à la ruyne de l’antechrist et 
rétablissement de la vraye Eglize, etc. En Angleterre 
on luy voulut bailler une charge d’aller de la part du 
Roy visiter la Royne d’Escosse<ref>Le manuscrit de la Bibliothèque impériale et l’édition de M. Auguis portent « la Royne d’Escosse prisonnière. »</ref>, ce qu’il refusa, craingnant qu’on ne le feist porteur de lettres préjudiciables 
à l’estat d’Angleterre et partant de la religion.
Ainsy arriva vers la fin de Juillet en France, et ayant 
peu de jours séjourné à Buhy avec madamoyselle sa
mère, alla trouver feu monsieur l’Amiral à Paris, auquel 
il bailla l’estat de ce qu’il avoit observé es Pais 
Bas, qui fut communiqué au feu roy Charles ; puis 
présenta une remontrance (depuis imprimée, mais 
incorrecte, au recueil des Mémoyres de la France), 
de la justice, utilité et facilité de ceste guerre là contre 
le Roy d’Hespagne ; et sur ce, luy fut proposé par 
feu monsieur l’Amiral d’aller trouver le prince d’Orange 
qui lors s’acheminoit avec son armée, et de 
l’asseurer du secours du Roy, ce qui fut tost après 
changé sur la deffaicte de monsieur de Genlis allant 
à Montz. Monsieur du Plessis estoit rézolu de passer 
vers le Prince d’Orange, nonobstant les dangers, et 
se vouloit desguiser en paysant ; et comme monsieur

</page>
<page id=53>
l’Amiral luy en parla (par avis de monsieur Languet
qui l’assura de sa suffisance, nonobstant son aâge, 
qui pouvoit estre de vingt-troys ans,) il luy dit qu’il 
estoit tout prest, non pour avencement qu’il en attendist, 
veu le hazard évident, mais parce qu’il 
s’assuroit que monsieur l’Amiral ne le voudroit pas 
employer en chose dont il ne vist ung apparent avencement 
de la gloire de Dieu, lequel le sauroit bien 
conduyre quand il s’employroit à son service. Le 
massacre, 24<sup>e</sup> d’aoust, jour S<sup>t</sup> Barthélemy, rompit et ce desseing et plusieurs autres. Il y avoit troys sebmaines 
ou environ qu’il estoit de retour en France 
quand il fut fait, et luy ay souvent ouy dire qu’il se 
deffioit tousjours d’une mauvaise yssue ; mesmes, le 
jour des nopoes|nopces du Roy de Navarre, il ne sortit guères,sy peu il prenoit de plaisir. Quelques avertissemens 
aussy s’en adressèrent à luy qu’il déclara mais sans 
fruict. Le vendredy précédent S<sup>t</sup> Barthélemy, il estoit prest à s’en aller à Buhy avec madamoyselle sa 
mère (qui estoit venue à Paris), et avoit pris congé 
de feu monsieur l’Amiral pour troys jours. Avint 
qu’estant chez monsieur de Foix auquel il alloit dire 
à Dieu, ung sien serviteur alleman nommé Eberard 
Blanclz, luy vint dire que monsieur l’Amiral venoit 
d’estre blessé. Il y court, le rencontre et l’accompagne 
en son logis, et de ceste heure se redoubla en 
luy le souhcon|soubçon du mal prochain, nonobstant lequel se résolut de laisser la botte et attendre l’yssue, telle 
que Dieu ordonnoit, quelques commandemens et 
prières que luy feist madamoyselle de Buhy, sa mère ; 
combien que luy mesmes feust cause, en luy disant 
le danger qu’il prévoyoit debvoir avenir, de la faire

</page>
<page id=54>
partir promptement de Paris le sabmedy, veille de 
ce mauvais jour, sur les quattre heures du soir, dont 
elle alla coucher à Ponthoize, moitié chemin de sa
maison. Il luy sembloit ne pouvoir honnestement 
s’exempter du péril, pendant que ces Princes<ref>Le roi de Navarre et le prince de Condé.</ref>, monsieur 
l’Amiral et tant de Seigneurs de qualité y estoient. 
Le sabmedy au soir, monsieur du Plessis revint 
fort tard de chez monsieur l’Amiral, et fut
averty que les armes se remuoient chez quelques 
bourgeois. Il estoit logé en la rue S<sup>t</sup> Jacques, au Compas d’Or, et s’estoit fait marquer le sabmedy, 
lendemain de la blessure de mons<sup>r</sup> l’Amiral, ung logis en la rue de Bestizy, proche du dit s<sup>r</sup> Amiral,pour y pouvoir aller plus commodément à toutes 
heures. Dieu voulut que ce logis ne pouvoit estre 
prest jusques au lundy. Le dimanche matin, à cinq 
heures, le susdit Alleman qu’il avoit envoyé vers le
logis de feu mons<sup>r</sup> l’Amiral, revenant tout estonné,l’avertit du fracaz qui se faisait. Il se lève promptement 
et s’habille pour y aller, mais diverses rencontres 
le retinrent au logis. Son hôte s’appelloit Poret, 
qui vit encor, Catholique Romain, mais homme de 
conscience. Là on le vint cercher, et à pene eut-il 
loisir de brusler ses papiers. Il se jetta entre deux 
toists, et n’en sortit qu’il ne sentist partir les rechercheurs. 
Le reste du jour se passa en quelque patience, 
et pendant iceluy il envoya chez monsieur 
de Foix, de l’amityé duquel il s’assuroit, pour estre 
aydé de luy à sortir du danger. Mais il s’estoit jà 
retiré au Louvre, ne se sentant pas luy mesmes assez

</page>
<page id=55>
assuré chez luy. Le lundy matin, la furie recommenceant, 
son hoste le vint prier de se retirer, disant 
qu’il ne le pourroit sauver et cependant qu’il seroit 
cause de sa ruyne, qu’il n’eust pas plaint sy elle 
l’eust peu guarantir ; déjà les meurtriers estoient chez 
le plus proche voisin nommé Odet Petit, libraire, 
qu’ilz tuèrent et jettèrent mort par les fenestres. Il 
prend donc ung habillement noir fort simple et son 
espée, et sort tandis qu’ilz estoient occuppés au sac 
de la maison voisine, et de là passe jusques à la rue 
S<sup>t</sup> Martin, et entre en une petite ruelle dicte de Trousse vache, chés ung huissier nommé Girard qui 
faisoit les affaires de leur maison. Le chemin étoit 
long et ne passa sans plusieurs mauvaises rencontres. 
Il trouva l’huissier à sa porte qui fit bonne contenance 
et assez à propos, car le capitaine du guet 
passoit à cest instant, et luy promit le dit huissier de 
le mettre le lendemain dehors. Il se met à escrire 
come ses autres clercs ; le mal fut que ses gens, que 
touteffois il n’avoit avertis du lieu de sa retraicte, s’en 
doubtèrent et l’y vinrent trouver l’ung après l’aultre, 
et furent remarqués entrer là dedans, qui fut cause 
que le capitaine du quartier manda la nuict l’huyssier 
et luy commanda de mettre en ses mains celuy 
qu’il avoit chez luy. L’huyssier s’en estonna et, de 
grand matin, le vient prier d’en sortir, dont il se résolut, 
quelque danger qu’il vist, qui fut le mardy 
matin, laissant là le s<sup>r</sup> Raminy qui avoit esté son précepteur, lequel fit doubte de sortir avec luy pour 
n’estre en danger l’ung pour l’autre. Comme il descendoit 
tout seul, (car l’huyssier ne vouloit plus 
ouïr parler de le tirer en sa compaignie hors de la

</page>
<page id=56>
ville,) ung sien clerc se vint offrir à luy fort volontairement, disant avoir moyen de le faire sortir par 
la porte S<sup>t</sup> Martin, parce qu’il y estoit connu pour y avoir esté de garde ordinaire autrefois ; il en fut bien 
ayse, et, comme il fut à bas, s’aperçut qu’il n’avoit que 
des pantoufles, et le pria prendre des souliers, ne luy 
semblant propre pour faire un voyage ; mais il n’en 
fit cas, et aussy ne l’en voulut il importuner. Le 
malheur voulut que la porte S<sup>t</sup> Martin n’ouvroit point ce matin là, dont furent contrainctz d’aller à la porte 
St Denis, où le dit clerc n’avoit point de congnoissance ; 
et après divers interrogatoires on les laissa 
aller, ayant respondu en somme qu’il estoit de 
Rouen, clerc d’ung procureur, et qu’il s’en alloit 
voir ses parens pendant les vacations. Mais quelqu’un, 
s’estant advisé des pantoufles du clerc, jugea 
que ce n’estoit pas pour aller loing, et que c’estoit 
un catholique Romain qui donnoit voie à ung 
huguenot. Ainsi laschèrent quatre harquebusiers 
après eux qui les arrestèrent près de la Villette entre 
Paris et S<sup>t</sup> Denis. Soudain accoururent chartiers, carreyeurs et plastriers du fauxbourg et des plastrières 
et carrières prochaines en grant furie. Dieu 
le sauva de leurs coups et de ce premier abord ; 
mais comme il pense les adoucir de paroles, ilz le 
traînent vers la rivière. Le clerc commencea à s’estonner, 
et jureoit de fois à autre que monsieur du 
Plessis n’estoit point huguenot ( en ces mesmes 
motz) ; quelquefois l’appeloit monsieur de Buhy, ne 
se souvenant plus qu’il s’estoit dit clerc d’un procureur, 
comme ilz avoient arresté ensemble, et leur 
maison estoit prou connue es environs de Paris.

</page>
<page id=57>
Dieu leur bouscha les oreilles et n’y prirent point 
garde ; il connut assez particulièrement qu’ilz ne le 
connoissoient point et leur dit qu’il s’assuroit qu’ilz 
seroient tous trop marris de tuer ung homme pour 
ung autre, qu’il leur donneroit bonne congnoissance
dans Paris, qu’ilz le menassent en quelque maison 
du fauxgbourg, l’y lessant telle garde qu’ilz vouldroient, 
et cependant envoyassent aucuns d’eux aux
lieux qu’il nommeroit. Enfin quelques ungz moins 
forcenés furent de cest avis. Ils le menèrent en ung 
cabaret du dit fauxbourg où il feit porter à déjeusner. 
Les plus gracieuses paroles, c’estoient menaces 
de le noyer. Il fust sur le point de se jetter par une 
fenestre ; mais, tout considéré, se résolut de sortir 
de leur main par assurance, et leur offrit connoissance 
chez messieurs de Rambouillet, mesmes chez 
mons<sup>r</sup> le cardinal leur frère, pour les esblouyr et scachant bien que gens de ceste qualité n’avoient 
pas accès à sy lionnestes gens, comme de fait ils
n’acceptèrent point ses offres. Cependant, ils l’exa- 
minèrent diversement ; le chariot de Rouen passant, 
le firent arrester pour savoir s’il seroit congneu de 
quelques ungz de ceux qui y estoient, d’aultant qu’il 
leur avoit dit qu’il estoit de Rouen, et n’ayant esté 
congneu d’iceux le concluoient menteur, et continuoyent 
à le vouloir noyer. Par ce aussy qu’il se 
disoit clerc, (comme les idiotz appellent les doctes 
en leur vulgaire), firent apporter ung Bréviaire pour 
voir s’il entendoit Latin, et voyans qu’ooy, disoient 
que c’estoient assés pour infecter toute la ville de 
Rouen et qu’il s’en falloit deffaire. Pour éviter toutes 
ces importunités, il leur dit qu’il ne respondroit plus

</page>
<page id=58>
à chose qu’ilz demendassent, que s’il n’eust rien 
sceu, ilz eussent mal pensé de luy, et maintenant, le 
trouvant scavoir quelque chose, qu’ilz en faisoient 
pis, qu’il voyoit bien qu’ilz n’estoient gens de raison, 
et qu’ils fissent ce que bon leur sembleroit. 
Mais durant ce temps, ilz avoient envoyé deux 
des leurs vers l’huyssier susmentionné auquel monsieur 
du Plessis leur avoit donné adresse pour trouver 
tesmoignage, et luy avoit escrit en ces motz : 
« Monsieur, je suis retenu par ceux de la porte et 
du fauxbourg S<sup>t</sup> Denis qui ne veulent croire que je soye Philippes Mornay, vostre clerc, auquel 
vous ayés donné congé d’aller voir ses parens à 
Rouen pendant ces vacations ; je vous prie de le 
leur certifier afin qu’ilz me laissent passer mon chemin, 
etc. Ilz le trouvèrent qui alloit au Palais, 
homme d’assez bonne apparence et bien vestu. Il 
les rabroua ung peu, puis testifia sur le dos de la
lettre qu’il n’estoit rebelle, ny séditieux, (il n’oza 
dire Huguenot,) ce qu’il signa de sa main. Mais un 
petit guarson de la maison faillit à guaster tout, leur 
disant qu’il n’y estoit que du lundy. Au milieu de 
tant de difficultez, nous debvons congnoistre come 
la divine bonté et providence de Dieu veille sur 
nous et pour nous contre tout espoir humain ; le 
billet leur estant rapporté, il fut trouvé par ces 
barbares fort authentique, et soudain luy changèrent 
de visage et de propos, et le reconduyrent jusques 
au lieu où ils l’avoient pris. Ainsy il se sépara 
d’eux seur les neuf heures du matin, et prit son 
chemin par S<sup>t</sup> Denis, à L’isle Adam, et delà à Chantilly, à pied, où il trouva monsieur de Montmorency
</page>
<page id=59>
<ref>Le maréchal de Montmorency, fils aîné du Connétable et de Madeleine de Savoie de Tende.</ref> mais irrésolu et froid au possible, et non sans subject. Il l’avoit retenu un jour, espérant que 
le Roy n’advoueroit le meurtre de mons<sup>r</sup> l’Amiral et rézolu en ce cas d’en poursuivre la vengeance. Mais 
sur la nouvelle qu’il eut du contraire, il se résolut 
de ployer du tout soubz la volonté du Roy. Pourtant, 
il prend son chemin droit à Buhy, leur maison
paternelle, sur ung petit cheval que mon dit Seigneur 
de Montmorency lui presta, et alla coucher à 
Yury le Temple où il arriva fort harassé et trempé. 
C’estoit le jeudy après le jour S’ Barthélémy, que le 
temps vers le soir fut fort estrange, (et durant lequel 
plusieurs s’eschapèrent de Paris). L’heure du 
soupper, aucuns qui estoient logez au mesme logis 
entrent en sa chambre, et disoient en blasphémant 
qu’il y avoit ung huguenot près d’eux qui devoit 
avoir belle peur, et l’entendoient de luy par soupçon ; 
mais ne leur tenant aucun propos, ou le détournant 
ailleurs, comme s’il n’y eut pris garde, cela se passa 
légèrement et se retirèrent de sa chambre. Le lendemain 
partit pour Buhy, et en chemin échappa à la 
rencontre du Borgne de Montafié et de sa troupe qui 
avoit couru tout le Vexin Françoys et mesmes enmené 
prisonniers quelques gentilshommes voisins. Et 
ce par la rencontre que Dieu luy envoya d’une 
vieille damoyselle nommée Dessaux, qui avoit servy 
madamoyselle de Buhy, sa mère, qu’ung paysant de 
Buhy conduisoit, lequel il reconnut et le paysant 
luy. Il luy dit qu’il se donnast garde, et que non

</page>
<page id=60>
loing de là (c’estoit près de Montjavou, à une lieue 
de Buhy), ils avoient esté arrestés par ceste trouppe.
A Buhy, il trouva toute la famille dissippée et 
madamoyselle sa mère dehors, retirée en la maison du 
st du Lu, gentilhomme son voisin, de petits moiens, 
dont il eut nouvelles à Buchet, petit hameau proche 
de Buhy, par ung nommé Saturny, vieux serviteur 
de la maison. Il la fut voir, se consolèrent ensemble,
et luy déclara son intention de sortir du Royaume, 
et après l’avoir conduicte chez monsieur de Villerceaux, 
où elle se retira. Peu de jours<ref>Le manuscrit de la Bibliothèque impériale et l’édition de M. Auguis portent « peu de jours après. »</ref>, le Baron de 
Montenay, leur allié, gendre du dit sieur de Villerceaux, 
luy fit offre de luy faire avoir ung passeport 
de monsieur de Guyse, pour aller où il voudroit. Il 
le refusa, luy respondant qu’il ne vouloit devoir sa 
vie à personnes pour lesquelles il feroit trop de 
conscience pour s’employer, que Dieu lui ouvriroit les 
passages pour sortir de France, puisqu’il les luy avoit 
ouvertz pour sortir du massacre. Troys jours après, 
passa en Angleterre, s’embarquant en ung fauxbourg 
de Dieppe nommé le Polet, par le moyen de monsieur 
d’Auberville, son beau frère, qui y employa le
capitaine Montuit, auquel il s’en sentoit fort obligé. 
La tempeste fut sy grande que les mariniers parloient 
de relascher à Calais, qui leur eust esté alors plus 
mal à propos que d’aller au Pérou ; mais Dieu l’appaisa 
et les conduit au port de la Rie, où il fut bien 
receu des Anglois ; et sa consolation en ce bateau, 
c’estoit d’ouyr les cris de plusieurs femmes et enfans
</page>
<page id=61>
 enfans qui fuyoient le mesme naufrage au travers des ondes. Ce fut le 9e jour après le massacre. J’adjouteray 
qu’il m’a souvent dit qu’à ce propre moment 
qu’il entendit qu’on massacroit, ayant levé son esprit 
à Dieu, il conceut une certaine assurance d’en 
sortir, et d’en voir ung jour la justice, et desjà qui 
l’aura bien observée en aura veu beaucoup. Au contraire, 
le s<sup>r</sup> Raminy ne peut se promettre que mort, comme de fait, il fut meurtry le mercredy, 27<sup>e</sup> d’aoust,pensant sortir par la porte S<sup>t</sup> Honoré pour le suivre. 
Ce mesme temps, j’estois à Paris, il y avoit deux 
ans, empeschée avec feu madamoyselle de la Borde,
ma mère, mes frères, ma sœur de Vaucelas, à faire 
partaige de la succession de feu mons<sup>r</sup> de la Borde, mon père, qui estoit mort le 15<sup>e</sup> d’aoust 1570, au mesme temps que la paix<ref>La paix de Saint-Germain, dite la paix boiteuse.</ref> fut faiste des derniers 
troubles qui précédèrent le massacre. Feu mon père 
en son jeune aâge avoit estudié, et depuis voyagé en 
Italie et Allemaigne. Je luy ay oüy dire qu’à Strasbourg 
il avoit ouy quelques presches, et veu disputer 
maitre Martin Luther et quelques autres docteurs. 
Là il avoit apris les abus de l’Eglize Romaine, mais 
non esté instruit en la vraye Religion. Il revint à 
Paris, trouver Dame Magdeleine Desfeugeraiz sa 
mère, et depuis ne pensa plus de s’instruyre en la 
religion, mais seulement luy fut parlé de se marier 
et avoir quelques<ref>Quelque place.</ref> estatz. Peu de temps après, il fut 
marié à Dame Magdelaine Chevalier, ma mère, de 
laquelle il eut plusieurs enfans, et eut estât de Président
</page>
<page id=62>
 en la chambre des comptes de Paris, qu’il exerça avec beaucoup d’intégrité, fort aymé des contables 
qui avoient affaire à luy, hayssant les présans et 
refusant des parties jusqu’à du fruit et confitures. 

Ung peu devant les premiers troubles, feu monseigneur 
le Prince de Condé et madame la Princesse 
sa femme prièrent mon père de leur donner logis 
pour estre plus près du Louvre. Il estoit logé à la 
Chasse, rue des Bourdonnetz ; monseigneur le Prince 
estant là dedans y fit faire des presches, ce qui fut 
fort remarqué, tost après que les premiers troubles 
survinrent en France. Car ayant iceluy esté malade, 
et estant allé prendre l’air à Arcueil où il avoit quelque 
maison, il y fut environné de troys ou quatre 
mil hommes qui estoient sortis de Paris pour le prendre. 
Quoy voyant, fit deffoncer quelques pièces de 
vin pour donner aux soldats, et demanda à parler à 
ceux qui y commandoient. Le sieur Marcel, lors Prévost 
des Marchands de Paris, y estoit qui professoit 
touteffois qu’il n’avoit pris ceste charge que pour 
luy sauver la vie, et le capitaine ausquels il bailla ce 
qu’il avoit de meilleur comme vaisselle d’argent et 
bagues pour les sauver du pillage de ceste commune 
qui estoit avec eux, qui s’étoit déjà saisie de la pluspart 
de ses serviteurs, les appellant prédicans et huguenots, 
gens touteffois qui alloient tous les jours à 
la messe et n’avoient la pluspart aucune congnoissance 
de la vérité. Feu mon père pensant monter à 
cheval fut démonté, mené à pied, tantost luy présentoit 
on un pistolet à la gorge et tantost une dague, 
et ainsy arriva au Fauxbourg S<sup>t</sup> Marceau où il demeura prisonnier. Mons<sup>r</sup> le Mareschal de Brissac,
</page>
<page id=63>
lors gouverneur de Paris, et qui aymoit fort mon père, 
l’en fit promptement délivrer, mais ce fut en faisant 
abjuration de la vérité, ce qui ne fut malaisé à luy 
faire faire parce qu’il n’avoit pas encores pensé à 
quitter la messe. Touteffois voyant qu’il ne pouvoit 
demeurer seurement à Paris, se délibéra de se retirer 
en sa maison de la Borde, où il passa tous les 
troubles. Mons<sup>r</sup> de Guise voulut faire surprendre samaison et luy dedans, le traversa fort en ses biens. 
La cause de ceste hayne particulière, tant de mons<sup>r</sup> deGuise que du peuple de Paris, estoit des presches 
faitz en sa maison de Paris, et que, la première fois 
que monseigneur le Prince avoit fait la cène, auroit 
esté aux champs en sa maison de la Borde, où l’après-dinée 
mons<sup>r</sup> de Guise traversant les bois pour aller à Fontainebleau, monseigneur le Prince et luy 
se cuidèrent battre. Plus, que feu mon père avoit 
preste et fait prester par ses responces somme notable 
de deniers à monseigneur le Prince lequel ilz prétendoient 
estre sy nécessiteux que, s’il n’eust esté 
aidé de ses serviteurs, il n’eust eu moyen de se déffendre 
aux guerres qu’on lui commençoit, et l’eust on 
plus aysément ruyné comme ilz prétendoient. 

Feu monsieur de la Borde, mon père, se voyant 
affligé pour la religion de laquelle touteffois il ne 
faisoit profession, recongneut la bonté de Dieu qui se 
servoit de ce moyen-là, et print peine de s’instruire, 
conférant avec les ministres, mons<sup>r</sup> Gaudet et mons<sup>r</sup> de Miremont qui se tenoient chez madame la marquise 
de Rothelin, à Blandy, à une lieue près de sa 
maison. Estant instruit, il fit profession publique de 
la vraye religion, et Dieu luy a faict la grâce d’y persévérer
</page>
<page id=64>
 jusques au dernier soupir de sa vie. La paix estant faicte, le premier voyage qu’il fit à Paris, il 
alla en la compaignie où on luy avoit fait abjurer, et 
ne scavoit on point encor lors qu’il fist profession de 
la Religion. Il leur demanda le livre où ilz luv avoient 
fait signer son abjuration ; ayant le livre, il leur déclara 
ouvertement et publicquement le regret qu’il 
avoit d’avoir esté sy traistre à Dieu que pour sauver 
sa vie et sy négligent que, par ne s’estre bien enquis 
de son salut il avoit abjuré ce peu qu’il savoit de 
la vérité ; et parlant ainsy à eux, il biffa son seing, 
disant que, pour le moins, ceux qui scauroient sa 
faute scauroient aussy par mesme moyen le regret 
qu’il en avoit eu. Les années de soixante neuf et 
septente, il fut quasy tousjours malade et ne bougea 
de sa maison, où il eust tous ses biens saisis, ses 
meubles inventoriés et garnison. Touteffois il estoit
consolé par mons<sup>r</sup> de Miremont, ministre de son Eglize, qui le venoit souvent visiter ; monsieur de 
Morvillier, lors premier conseiller d’estat, sachant sa
maladie, et qu’il avoit envie de changer d’air, luy envoya 
offrir son abbaie de S<sup>t</sup> Père qui est lez Melung, où feu mon père se fit porter dans un brancard, et 
laissa mes troys frères en sa maison, tous troys 
extrêmement malades. Arrivé qu’il fut à Melung, luy 
print une syncope<ref>Le manuscrit de la Bibliothèque impériale et l’édition de M. Auguis portent « une syncope, que les médecins jugèrent luy venir d’une chute qu’il avoit faicte par les chemins. »</ref>. Le lendemain matin, comme il 
despeschoit ung des siens pour savoir des nouvelles 
de mes frères, luy reprint une autre syncope, et

</page>
<page id=65>
n’eut loisir de dire sinon : « Seigneur, il y a cinquante 
et huit ans que tu m’as donné une âme ; tu la m’as 
donnée nette et blanche ; je te la rens impure et souillée ; 
lave la au sang de Jésus Christ ton fils, » Ainsy 
rendit son âme à Dieu à Melung, duquel lieu il estoit 
Seigneur et Viconte, et fut porté son corps pour estre 
ensevely à Chastillon, paroisse de la Borde, et qui 
appartient à messire Guy Arbaleste<ref>Ceci manque dans le manuscrit de la Bibliothèque impériale et dans l’édition de M. Auguis.</ref>, [Seigneur de la 
Borde et de Chastillon et] mon frère aisné.

Peu de temps après la mort de feu monsieur de la 
Borde, mon père, madamoyselle de la Borde, ma 
mère, mes frères et ma seur de Vaucelas, et moy allasmes 
à Paris où nos partaiges furent faitz. J’estoy 
alors veufve, ayant esté mariée à messire Jehan de 
Pas, Seigneur de Feuquères, aâgée de dix-sept ans et
demy, l’an soixante sept, à la S<sup>t</sup> Michel, que le feu roy Charles<ref>Charles IX.</ref> se retirant de Meaux entra à Paris et 
que les troubles S<sup>t</sup> Denis commencèrent. Or iceluy, (ce que je diray sommairement, avoit esté nourry 
page chez monseigneur<ref>Charles, duc d’Orléans, fils de François ler, mort en 1545.</ref> d’Orléans, et depuis sa mort, 
le feu Roy<ref>François Ier.</ref> Francoys son père le print gentilhomme
servant de sa maison, et après fut donné au Roy 
Françoys second, lors dauphin de France, qui estoit 
jeune enfant, qui le print en amityé, et le faisoit 
ordinairement coucher à sa garde robe avec le maistre 
d’icelle ; d’autant que monseigneur le Dauphin ne 
vouloit qu’il s’eslongnast, et ne le pouvant, pour son

</page>
<page id=66>
enfance, appeller par son nom Feuquères, l’appelloit 
Frigallet. Estant fort jeune, il eut une compaignie de 
chevaux-légers, et fut gouverneur de Roye, place frontière 
de Picardie. Madame du Peron, le voyant fort 
aymé de ses maistres et bien vouleu de tous à la 
court, le fit prier de donner sa cornette de chevaux-légers 
à son filz, aujourd’huy duc de Retz et maréschal 
de France. Monsieur de Feuquères fut quelque 
temps aux guerres de Picardie, près mons<sup>r</sup> l’Amiral, et, nonobstant son jeune aâge, fut des lors un des 
mareschaux de camp. Là, il ouyt souvent un cordelier 
qui soubs son habit preschoit la vérité, et dès 
lors y print guout, et commencea à congnoistre les 
abus de l’Eglise Romaine. Depuis, fut en Italie avec 
mons<sup>r</sup> de Guise, auquel voyage les sieurs François qui l’accompagnoient firent hommage au Pape et luy 
baisèrent la pantoufle. Remarqua aussy que, pour peu 
d’argent que l’on bailloit au Pape, on estoit libre de 
manger de la viande en Caresme et autres jours déffendus, 
et qu’ailleurs partout, par l’authorité du Pape, 
on brusloit ung homme pour avoir mangé ung œuf. 
Cela lui donna de grands débatz en sa conscience 
pour l’envie qu’il avoit de s’instruyre à cercher la 
vérité ; et d’autre part, il se voïoit avancé en une
court, et sur le point de recevoir des biens et honneurs 
lesquelz il ne pouvoit avoir ny espérer s’il faisoit 
proffession de la vérité, mais, bien au contraire, 
estre banny de France où les feuz estoient allumez. 
Je luy ay ouy souvent dire que, sur ces difficultez et 
sur le choix qu’il devoit faire des deux, il en avoit 
esté malade : enfin avoit rézolu, sur la lecture du 
Pseaume deuxiesme, d’oublier toutes considérations,

</page>
<page id=67>
congnoissant par icelluy que c’estoit l’ordinaire que 
les Roys et Princes se banderoient contre Dieu et 
contre Jésus Christ, son Roi bien aymé. Lors, il se 
rézolut de quitter la messe et les abus, et faire profession 
de la vérité ; et n’abandonna pas touteffois la
court, et souvent luy et quelques autres zélés faisoient
faire le presche en la chambre de la Royne, mère du
Roy, pendant son disner, estant aydés à ce faire par 
ses femmes de chambre qui estoient de la Religion. 
Durant ce temps, feu M. de Feuquères fut employé 
à l’entreprise d’Amboise<ref>Contre MM. de Guise.</ref>, touteffois sy secrètement 
et dextrement qu’il n’en fut que soupçonné et n’en 
peut estre appréhendé. Ung homme d’affaires estant 
prisonnier pour ce fait, la vie luy fut donnée par feu 
mons<sup>r</sup> de Guise, à la charge que, habillé en prestreet entrant à la salle, chambre et antichambre du Roy 
et de la Royne, mère du Roy, il descouvriroit ceux 
qui estoient de la ditte entreprise ; et de vray en accusa 
plusieurs qui furent prins et en paine, et ne peut 
jamais nommer mons<sup>r</sup> de Feuquères, encores qu’ille çongneust, Dieu luy en ostant tousjours le moyen, 
ce qu’il luy conta depuis plusieurs foys. Il estoit à 
Orléans quand feu monseigneur le Prince<ref>Le Prince de Condé fut fait prisonnier aux Etats d’Orléans, ainsi que son frère le Roy de Navarre. Ils étaient accusés d’avoir pris part à l’entreprise d’Amboise contre MM. de Guise.</ref> fut prins 
prisonnier, et recongneut que le Roy son maistre le 
regardoit de mauvais œuil, et fut aussy adverty par 
ses anges de se retirer. Lors il s’en alla trouver mons<sup>r</sup> l’Amiral à Chastillon, qui estoit sur son parlement 
pour venir à Orléans se justifier, luy présenta de luy

</page>
<page id=68>
faire compaignie en ce voyage, ce que mons<sup>r</sup> l’Amiralne luy conseilla pas, et s’en alla à Paris, où il eut 
nouvelles de la mort du feu Roy Francoys son maistre
qui le délivra de beaucoup de peines, aussy bien 
que plusieurs autres. Comme les premiers troubles 
survinrent, il avoit esté envoyé par le feu Roy Charles
vers mons<sup>r</sup><ref>Charles de Lorraine, né en 1543, épousa la fille de Henri II, Claude de France ; il mourut en 1608.</ref> de Lorraine et mons<sup>r</sup> de Savoye<ref>Emmanuel Philibert, duc de Savoie, dit Tête de fer.</ref> quitous deux luy faisoient parler d’estre leur domestique 
qet prendre leur service ; mesmement M. de Savoye 
qui luy faisoit de très grandes offres, d’autant 
qu’il le tenoit pour capitaine, soit pour déffendre ou 
pour assaillir, et pour s’entendre aux fortifications 
des places. Revenu qu’il fut en court vers le Roy et 
la Royne sa mère, il trouva que monseigneur le 
Prince s’estoit retiré et saisy d’Orléans, et après avoir 
rendu compte de son voyage fut commandé de la 
Royne mère du Roy d’aller trouver monseigneur le 
Prince, et l’asseurer de sa bonne volonté vers luy et 
ses affaires, le priant, durant la jeunesse de son filz, 
d’estre protecteur de la mère et de l’enfant, à l’encontre
de messieurs de Guise. Il fut, suivant ce commandement, 
trouver monseigneur le Prince qui l’honora 
de Testât de premier mareschal de camp en son 
armée, où il s’en acquitta avec beaucoup de louange. 
Il fut aussy durant le siège d’Orléans dans la ville, 
emploie tant aux fortifications qu’autres charges, et 
ceux qui y estoient recongnoissoient que sa dextérité 
et diligence avoit esté cause de la plus grand part de 
ce qui s’y estoit bien fait. Durant ces troubles et à la

</page>
<page id=69>
fin, fut recherché de mons<sup>r</sup> le Prince de Portian<ref>Henri de Croy, Prince de Portian.</ref> et accepta sa lieutenance en sa compaignie de gens d’armes, 
voyant d’une part qu’il ne pouvoit estre sy tost 
bien en court, et d’autre part que le dit feu Prince 
de Portian estoit tout plain de zèle et affection à la 
Religion, et qui promettoit beaucoup. Et de vray la 
paix<ref>L’édit de pacification signé à Amboise le 19 mars 1563.</ref> estant faicte et voyant tous les Huguenots<ref>Le manuscrit de la Bibliothèque impériale et l’édition de M. Auguis portent « tous ceux de la Religion. »</ref>
généralement disgraciez en la court, il se retira avec luy 
en Champaigne, et lui feit fortifier la terre de Linchamp 
aux Ardennes qui appartenoit à dame Caterine 
de Clèves sa femme qui depuis espouza mons<sup>r</sup> de Guise. Peu de temps devant les troubles S<sup>t</sup> Denis, feu M. de Feuquères vint à Paris et eut envie de se 
marier, et en fit parler à feu mons<sup>r</sup> de la Borde mon père, et luy monstra quelques donations tant de terres 
que dons testamentaires que luy avoit fait le dit 
Prince de Portian qui estoit mort il y avoit troys 
moys. Nostre mariage fut concleu, et les annonces 
publiées le Jeudy, dont nous devions estre mariés le 
Dimanche, jour de S<sup>t</sup> Michel. Monsieur de Feuquères fut mandé de monseigneur le Prince pour l’entreprize 
de Meaux<ref>Au mois de septembre 1567, le Prince de Condé voulut enlever le jeune roi Charles IX et toute sa cour, pour s’emparer de l’autorité. La fidélité des Suisses fit échouer cette entreprise.</ref>. Il partit le Vendredy matin, avec
son équipage, et assez heureusement, des portes de Paris ; 
mais mons<sup>r</sup> de la Borde, mon père, voulant partir l’après dinée et nous amener avec luy, courut beaucoup

</page>
<page id=70>
coup de danger, et sans M. le Mareschal de Vieilleville 
qui arriva lors à Paris, feu mon père et nous eussions
été retenus. Nous partismes et allasmes à Brye Conte 
Robert. L’entreprize de monseigneur le Prince rompue, 
feu mons<sup>r</sup> de Feuquères nous y vint trouver et fûmes mariez le dit jour S<sup>t</sup> Michel que le Roy<ref>Le manuscrit de la Bibliothèque impériale et l’édition de M. Auguis portent : « le roy Charles. »</ref> entra dans Paris, qui fut, comme je disoy, le commencement 
des secondz troubles. Nous allasmes à la Borde, maison 
de mon père, d’où M. de Feuquères partit le 
Mardy suivant, et alla trouver monseigneur le Prince 
et mons<sup>r</sup> l’amiral qui luy confirmèrent Testât de premier maréschal de camp avec une compaignie de 
gens d’armes. Il exerça durant les troubles cest état 
là<ref>Le manuscrit de la Bibliothèque impériale et l’édition de M, Auguis portent : « c’cest estast de maréchal de camp. »</ref> avec beaucoup d’honneur et de louange. Ce fut 
luy qui, le jour de la bataille S<sup>t</sup> Denis, après les charges, fut recongnoistre l’ennemy, et sur l’assurance 
qu’il donna à monseigneur le Prince et mons<sup>r</sup> l’Amiralqu’il s’estoit retiré dans Paris avec son canon, le 
logis de S<sup>t</sup> Denis et de nostre armée fut gardé. En tout le voyage de Lorraine, j’ay ouy remarquer à 
plusieurs que nostre armée avoit esté si bien logée 
que l’ennemy n’avoit seu enlever aucun logis, ny 
battre aucune trouppe ; mais aussy faut il recongnoistre. 
Dieu luy faisant la grâce de bénir évidemment 
son industrie en sa charge ; mesmes je luy ay ouy 
remarquer qu’à nostre Dame de l’Espine, il ne pensoit 
plus qu’il y eust aucun moyen d’éviter le combat 
qui eust été au grand désavantage de monseigneur

</page>
<page id=71>
le Prince et de toutes ses trouppes ; et comme monseigneur
seigneur le Prince y fut logé, voicy qu’une forte gelée 
vint la nuit qui leur donna moïen de partir au 
point du jour et passer légèrement une lieue de mauvais
chemin qui se rencontroit en cest endroit ; et ne 
furent pas presques sy tost partis que l’ennemy arriva 
au dit lieu ; mais Dieu voulut qu’aussy tost il arriva 
ung verglas qui retint l’ennemy tout le jour au logis, 
et ne peut passer outre. Ainsy monseigneur le Prince 
évita le combat et joignit ses forces étrangères, et 
s’en revint devant Chartres où la paix<ref>La paix de Longjumeau, 57 mars 1568.</ref> fut faitte. 
Durant ce voyage, j’estoy à Orléans où s’estoit retiré 
feu mon père pour passer les troubles, madamoyselle 
de la Borde ma mère, qui ne faisoit profession de la 
Religion, estoit à Paris et autres de ses maisons libres 
pour conserver les biens de feu mon père autant que 
le temps luy pouvoit permettre. Feu M. de Feuquères 
nous vint trouver à Orléans ; de là allasmes tous 
ensemble à la Borde où nous passâsmes tout nostre 
printemps. L’esté, nous prismes congé de feu mon 
père que je ne viz depuis ; nous allasmes aux Ardennes
où nous eusmes plusieurs difficultez par les 
guouverneurs du pais, qui congnoissoient mons<sup>r</sup> de Feuquères affectionné à la religion et homme de service. 
Et tous les jours taschoient par divers moiens de le 
faire assassiner. Le mois d’aoust, il fut mandé de
monseigneur le Prince qui estoit à Noyers, et sur son 
parlement pour se retirer à la Rochelle, mons<sup>r</sup> de Feuquères n’eust pas sy tost assemblé ses amys et 
monté à cheval pour l’aller trouver qu’il sceut que

</page>
<page id=72>
monseigneur le Prince avoit esté contraint de s’avancer,
et n’auroit eu moïen pour sa seureté d’attendre 
le jour du rendes vous qu’il leur avoit donné ; ainsy 
mons<sup>r</sup> de Feuquères patienta quelques sepmaines, etenvoya négotier avec M. de Genlis<ref>Gentilhomme protestant qui servit longtemps le Prince d’Orange.</ref> et autres qui
avoient trouvé le mesme empêchement que luy ; et 
tous ensemble envoyèrent vers monsieur le Prince 
d’Orange<ref>Guillaume le Taciturne était alors à la tête de l’insurrection des Provinces Unies contre la tyrannie de Philippe II.</ref> pour savoir s’il auroit agréable qu’ilz le 
joingnissent, ce qu’il eust fort à gré, car ce secours 
luy vint fort à propos ; et comme il s’enquéroit de 
Mons<sup>r</sup> de Malberg des Seigneurs francois qui particulièrement le venoient trouver, il luy parla affectionnément 
et avec beaucoup d’honneur de feu mons<sup>r</sup> de Feuquères, qui fut cause que, quand la trouppe fut 
jointe au dit Seigneur Prince, il le caressa fort et 
l’employa en toutes occasions de guerre. Monsieur le 
Prince d’Orange partit du Païs bas avec son armée 
composée d’Allemans et François, et passa par la Picardie 
et Champaigne, puis vinrent joindre le duc 
des Deux-Pontz sur la frontière d’Allemagne. Et en
ce temps, Dieu nous donna Susanne de Pas, nostre 
fille aisnée, et l’unicque de feu Monsieur de Feuquères ; 
j’acouchay d’elle à Sedan, le 29<sup>e</sup> Décembre 68, et fut son parrain mons<sup>r</sup> Doncher, et madamoysellesa femme fut sa maraine. Monsieur de Feuquères ne 
me peut voir en tout ce voyage, estant retenu en 
l’armée pour son estât de mareschal de camp qu’il 
exercea auprès de mons<sup>r</sup> le duc des Deux-Pontz, qui
</page>
<page id=73>
s’achemina vers la Charité, laquelle fut recongneue 
de monsieur de Feuquères, et ayant esté preste<ref>Le manuscrit de la Bibliothèque impériale porte : « la batterie ayant esté preste… »</ref> à
battre, ceux qui commandoient dedans se rendirent 
au moys de may 69, auquel lieu feu monsieur de 
Feuquères fut blessé à la jambe d’ung coup de pied 
de cheval, et luy en print la fièbvre continue, de 
laquelle il rendit son âme à Dieu, au grand regret des 
gens de bien qui le congnoissoient, laissant après luy 
une très heureuse mémoire. Ce fut le 23<sup>e</sup> de may au dit an ; j’avois alors 19 ans et passay tout ce temps 
à Sedan, fort affligée, hors de mon païs et de tous 
moïens, et avec un nombre infiny d’affaires. J’y receus 
là<ref>Le manuscrit de la Bibliothèque impériale et l’édition de M. Auguis portent : « J’y receus la nouvelle, estant veufve et grandement affligée, de la mort, etc. »</ref> la nouvelle de la mort de feu monsieur de 
la Borde, mon père, d’une mienne sœur qui estoit à 
marier, de feu monsieur de Feuquères mon beau 
père. Sy peu de bien que j’avois estoit saisy à cause 
des troubles ; de celuy de feu mons<sup>r</sup> de Feuquères je n’en touchay ung seul denier. Au milieu de tant d’afflictions, 
Dieu me sussita des amys, et me retira de
toutes ces difficultez. Touteffois, depuis ce temps là, 
j’ay esté quasy tousjours travaillée de maladie, et la 
pluspart des médecins qui m’ont pensée ont jugé que 
s’avoit esté des mélancholies que j’avois eues. La 
paix estant faitte, je m’en vins, par le commandement 
de madamoyselle de la Borde, ma mère, à Paris, où 
après avoir fait noz partages de la succession de feu 
mon père, je demeuray pour tascher à nettoyer le

</page>
<page id=74>
bien de ma fille, et y estois encores lorsque le massacre<ref>Le manuscrit de la Bibliothèque impériale et l’édition de M. Auguis portent : « le massacre Saint-Barthélémy. » </ref> 
survint. 

Je faisois estat, pour me divertir d’affaires et pour 
ma santé, d’aller passer mon hyver chez madamoyselle 
de Vaucelas ma sœur, et pour ce que je devois
partir le lundy après S<sup>t</sup> Barthélémy, je voulois aller le dimanche au Louvre prendre congé de madame 
la Princesse de Conti, madame de Bouillon, madame 
la marquise de Rothelin et madame de Dampierre. 
Mais comme j’estois encore au lit, une mienne servante 
de cuisine, qui estoit de la religion et venoit 
de la ville, me vint trouver fort effrayée, me disant 
que l’on tuoit tout. Je ne m’estonnay pas soudainement, 
mais ayant prins ma cotte et regardé par mes 
fenêtres, j’aperceu, à la grande rue S<sup>t</sup> Anthoyne oùj’estoy logée, tout le monde fort esmeu, plusieurs corps 
de garde et chacun à leur chapeau des croix blanches. 
Lors je vis que c’estoit à bon escient et envoyay 
chez ma mère, où estoient lors mes frères, scavoir 
que c’estoit. L’on les trouva fort empeschés à cause 
qu’allors mes frères faisoient profession de la religion. 
Messire Pierre Chevalier, Evesque de Senlis, mon oncle 
maternel, me manda que je misse à part ce que 
j’avoy de meilleur et qu’il m’envoyeroit incontinent 
quérir ; mais comme il y vouloit envoyer, il eut nouvelle 
que feu messire Charles Chevalier, seigneur d’Esprunes 
son frère, qui estoit fort affectionné à la religion, 
avoit esté tué à la rue de Bétisy où il s’estoit fait 
loger pour estre proche de mons<sup>r</sup> l’Amiral. Cela fut
</page>
<page id=75>
cause que mons<sup>r</sup> de Senlis m’oublia, joint que luy voulant aller par la rue fut arresté, et sans ung signe 
de croix que l’on luy vit faire, (car il n’avoit point 
congnoissance de la religion,) il eust esté en danger 
de sa vie. L’ayant attendu quelque demye heure et 
voyant que la sédition s’esmouvoit fort en la ditte 
rue S<sup>t</sup> Anthoyne, j’envoyay ma fille, qui lors avoit troys ans et demy, au cou d’une servante, chez mons<sup>r</sup> de Perreuze qui estoit maistre des Requestes de l’hostel 
du Roy, et ung de mes meilleurs parens et amys, 
qui la fit entrer par une porte de derrière, la receut 
et me manda que sy j’y voulois aller, que je serois 
bien venue ; j’acceptay son offre et m’y en allay, moy 
septiesme. Il ne savoit point encores lors tout ce qui 
estoit arrivé ; mais ayant envoyé ung des siens au 
Louvre, il luy rapporta la mort de mons<sup>r</sup> l’Amiral et de tant de seigneurs et gentilshommes, et que la 
sédition estoit<ref>Le manuscrit de la Bibliothèque impériale et l’édition de M. Auguis portent : « la sédition estoit ''allumée'' par toute la ville. »</ref> par toute la ville. Il estoit lors huit 
heures du matin ; je ne fus pas sy tost partie de mon 
logis que des domestiques du duc de Guise y entrèrent, 
appelèrent mon hôste pour me trouver, et me 
cherchèrent partout ; enfin, ne me pouvant trouver 
envoyèrent chez ma mère luy offrir que sy je leur 
vouloys apporter cent escus, ils me conserveroient et 
la vie et tous mes meubles. Ma mère m’en envoya 
donner avis chez M. de Perreuze ; mais après y avoir 
ung peu pensé, je ne trouvay point bon qui seussent 
où j’estoy, ny que je les allasse trouver, mais bien
suppliay ma mère de leur faire entendre qu’elle ne

</page>
<page id=76>
scavoit que j’estoy devenue, et leur faire offre touteffois
de la somme qu’ils demandoient. N’ayant peu 
avoir de mes nouvelles, mon logis fut pillé. Chez 
monsieur de Perreuze se vinrent réfugier M. des Landres 
et madame sa femme, mademoiselle du Plessis-Bourdelot,
mademoiselle de Chaufreau, M. de Matho 
et toutes leurs familles ; nous estions plus de quarante<ref>Ces mots manquent dans le manuscrit de la Bibliothèque impériale et dans l’édition de M. Auguis.</ref> 
(là dedans réfugiez) de sorte que M. de Perreuze 
estoit contraint, pour oster tout soubçon de sa 
maison, d’envoyer quérir des vivres à ung autre bout 
de la ville, et aussy se tenir luy ou madame de Perreuze 
sa femme à la porte de son logis pour dire 
quelque mot en passant à mons<sup>r</sup> de Guise où à M. deNevers et autres seigneurs qui passoient et repassoient
par là, et aussy aux capitaines de Paris qui pilloient 
les maisons voisines<ref>Le manuscrit de la Bibliothèque impériale et l’édition de M. Auguis portent : « les maisons voisines de ceux de la religion. »</ref>. Nous fumes là jusqu’au mardy 
et ne peut faire si bonne mine<ref>Le manuscrit de la Bibliothèque impériale et l’édition de M. Auguis portent : « et ne peut M. de Perreuze faire si bonne mine. »</ref>
qu’il ne fut soubpconné, 
de sorte qu’il fut ordonné que sa maison seroient 
visitée le mardy après disner. La plupart de 
ceux qui s’y estoient sauvés s’estoient retirez ailleurs, 
et n’y estoit demeuré que feu mademoiselle de Chaufreau 
et moy. Il fut contraint de nous cacher, elle 
avec sa damoyselle dans un buscher dehors, moy
avec une de mes femmes dans une voûte creuse ; le 
reste de nos gens déguisez et cachez comme il avoit 
peu. Estant en cette voûte, au haut du grenier, j’oyois

</page>
<page id=77>
de si estranges crys d’hommes, femmes et enfants 
qu’on massacroit par les rues, et ayant lessé ma fille 
en bas, j’entray en telle perplexité et quasi désespoir 
que, sans la crainte que j’avois d’offenser Dieu, j’eusse 
aymé plus tost me précipiter que de tomber vive entre 
les mains de ceste populace et de voir ma fille 
massacrée que je craignois plus que ma mort. Une 
mienne servante la print et la traversa au milieu de 
tous ces dangers, et alla trouver feu dame Marie Guillard, 
dame d’Esprunes, ma grant mère maternelle 
qui vivoit encores, et la luy lesa, et a esté avec elle 
jusqu’à sa mort. Ceste après disnée du mardy fut tué 
en la mesme rue où M. de Perreuze se tenoit, vieille 
rue du Temple, feu d’heureuse mémoire mons<sup>r</sup> le Président de la Place<ref>Pierre de la Place, premier président de la cour des aides. Il avait écrit un commentaire fort curieux « de l’estat de la religion et de la république depuis 1556 jusqu’en 1561. »</ref> feignant le mener au Roy pour 
luy conserver la vie. Mons<sup>r</sup> de Perreuze se voyant menassé et assailly de sy près, pour nous conserver 
et sauver le sac de sa maison, employa monsieur de 
Thou<ref>Le Président de Thou, auteur de la grande histoire de France de son temps, travailla plus tard à l’édit de Nantes et fut père de M. de Thou, exécuté avec M. de Cinq-Mars sous Louis XIII.</ref>, avocat du Roy et à présent Président en sa 
cour du Parlement. Ceste furie estant passée plus légèrement 
qu’il ne s’attendoit, il fut question de nous 
déguiser et nous faire délloger. D’aller chez ma mère, 
je ne pouvois, car on luy avoit mis garde en sa maison ; 
je m’en allay chez ung mareschal qui avoit espousé 
une sienne femme de chambre, homme séditieux 
et qui estoit capitaine de son quartier. Je me

</page>
<page id=78>
promis qu’ayant receu du bienfait d’elle, il ne me 
feroit desplaisir. Ma mère vint me voir le soir là dedans 
qui estoit plus morte que vive et plus transie 
que moy ; je passay ceste nuit chez ce capitaine mareschal ; 
ce ne fut que à mesdire des huguenotz et 
voir apporter le butin que l’on pilloit dans des maisons 
de la religion ; il me parla fort qu’il failloit aller 
à la messe. Le mercredy matin, ma mère envoya 
chez monsieur le président Tambonneau et chez madamoyselle 
la Lieutenante Morin sa belle-mère qui 
vivoit encores, s’il n’y auroit point moyen de me 
sauver là dedans. Sur le midy, je m’y en allay toute 
seule, et pour ce que je ne savoy pas le chemin, je 
suivoy ung petit garçon qui alloit devant moy : ils 
estoient logez au cloistre Nostre Dame, et n’y avoit 
que mademoyselle la Lieutenante Morin, mère de 
madame la chancelière de l’Hospital, mons<sup>r</sup> et madame la Présidente Tambonneau, mons<sup>r</sup> de Paray leur frère et ung de leurs serviteurs nommé Jacques Minier 
qui seussent que je fusse là dedans. J’entray 
secrètement, et me logèrent dans l’estude de mons<sup>r</sup> le président Tambonneau où je feus tout le mercredy 
jusques au jeudy la nuit ; mais le jeudy au soir, ils 
eurent avis que l’on vouloit cercher là dedans mons<sup>r</sup> de Chaumont Barbezieux qui estoit leur alié, et madame 
de Belesbat leur sœur, et craignant qu’en cerchant 
ceux là ilz ne me trouvassent, furent d’avis 
que je délogeasse, ce que je fis sur le minuit entre le 
jeudy et le vendredy, et me firent conduire chez ung
marchant de bled qui leur estoit serviteur et homme 
de bien ; je fus là dedans cinq jours, assistée de 
mons<sup>r</sup> et madame la Présidente Tambonneau et de
</page>
<page id=79>
toute ceste maison de laquelle je receu tant d’amityé 
et d’ayde en ce besoing que, outre la parenté qui est 
entre madame la Présidente Tambonneau et moy, il
ne sera jour de ma vie que je ne leur demeure très 
obligée. Le mardy suivant, madamoyselle de la Borde,
ma mère, ayant ung peu reprins alaine et trouvé 
moyen, pour sauver mes frères de ce naufrage, de les 
faire aller à la messe, pensa me sauver par ce mesme 
chemin, et m’en fît parler par M. de Paroy, nostre 
cousin, lequel, après plusieurs propos que nous eusmes 
ensemble, m’en trouva, par la grâce de Dieu, 
très eslongnée. Le mercredy matin, après que ma 
mère eut uzé de quelques moyens pour m’y faire 
condescendre, n’ayant de moy telle response qu’elle 
vouloit, mais seulement une supplication pour me 
faire sortir de Paris, m’envoya dire qu’elle seroit 
contrainte de me renvoïer ma fille ; je ne peu que respondre 
sy non que je la prendrois entre mes bras, et 
qu’en ce cas nous nous lairrions massacrer tous deux
ensemble ; mais à la mesme heure, je me résolus de 
partir de Paris quoy qu’il m’en deust avenir, et priay 
celui qui m’avoit fait ce message d’aller arrester une 
place pour moy<ref>Le manuscrit de la Bibliothèque impériale et l’édition de M. Auguis portent : « au bateau du Corbillard, ou en quelque autre. »</ref> aux Corbillard, ou en quelque bateau 
montant sur la rivière de Sene. Le temps que je fus 
en ce logis du marchand de bled, ce ne fut sans pene ; 
j’estois logée en une chambre au dessus d’une que 
tenoit madame de Foissy qui empeschoit<ref>Le manuscrit de la Bibliothèque impériale et l’édition de M. Auguis portent : « qui empeschoit, craignant d’estre descouverte. »</ref> de pouvoir 
marcher en la ditte chambre, et n’y ozoit on aussy

</page>
<page id=80>
alumer de la chandelle, tant à cause d’elle que des 
voisins ; quand l’on me portoit à manger quelque 
morceau, c’estoit dans ung tablier, faignant venir 
quérir du linge pour madame de Foissy. Enfin, je 
partis de ce logis le mercredy, onzième jour après le 
massacre, sur les onze heures du matin, et entray 
dans ung bateau qui alloit à Sens, et ne voulut celui 
là m’arrester place dans le Corbillars, d’autant 
qu’il estoit tout public et qu’il craingnoit que quelqu’un 
ne m’y recongneust. Comme j’entroy dans ce 
bateau qui alloit à Sens, j’y trouvay deux moines et 
ung prestre, deux marchans avec leurs femmes. 
Comme nous feusmes aux Tournelles où il y avoit 
garde, le bateau fut arresté et le passeport demandé ; 
chacun montra le sien fors moy qui n’en avois point ; 
ils commencèrent lors à me dire que j’estoy huguenotte, 
et qu’il me falloit noyer, et me font descendre 
du bateau ; je les priai de me mener chez 
mons<sup>r</sup> de Voysenon, auditeur des comptes qui estoitde mes amys et qui faisoit les affaires de feu madamoyselle 
d’Esprunes, ma grant mère, lequel estoit 
fort catholique romain, leurs assurant qu’il respondroit 
de moy. Deux soldatz de la compaignie me
prinrent et me menèrent à la ditte maison. Dieu 
voulut qu’ilz demeurèrent à la porte, et me laissèrent 
monter ; je trouvay le pauvre mons<sup>r</sup> de Voysenon fort estonné, et, encores que je fusse desguisée, 
m’appeloit madamoyselle et me contoit de quelques 
unes qui s’estoient sauvées là dedans. Je luy dis que 
je n’avois loysir de l’ouïr, car je pensois que les soldatz 
me suivissent, qu’il y avoit apparence que Dieu
se vouloit servir de luy pour me sauver la vie, autrement
</page>
<page id=81>
 que je pensois estre morte. Il dessent en bas et trouve ses soldatz auxquelz il assura de m’avoir 
vue chez mad<sup>lle</sup> d’Esprunes qui avoit ung filz évesque de Senlis, qu’ilz estoient bons catholiques et 
congneus de tous pour telz. Les soldats luy répliquèrent 
fort bien qu’ilz ne demandoient pas de ceux 
là, mais de moy. Il leur dit qu’il m’avoit veue autrefois 
bonne catholique, mais qu’il ne pouvoit respondre 
sy je l’estois lors. A l’heure mesmes arriva une 
honneste femme qui leur demanda que c’est qu’ilz 
me vouloient faire ; ilz luy dirent : « Pardieu, c’est une 
huguenotte qu’il faut noyer, car nous voyons comme 
elle est effrayée, » et à lz|la vérité, je pensois qu’ilz m’allassent jetter dans la rivière ; elle leur dit : « Vous me 
congnoissez, je ne suis point huguenotte, je vas tous 
les jours à la messe, mais je suis sy effrayée que depuis 
huit jours, j’en ay la fièbvre ; » l’ung des soldatz 
respond : « Pardieu, et moy et tout, j’en ay le 
bec tout galeux. » Ainsy me remettent dans le bateau 
me disant que, sy j’estois ung homme, je 
n’en reschapperay pas à sy bon marché. Le mesme 
temps que j’estois arrestée au bateau, le logis où je 
venois de sortir estoit fouillé ; sy j’eusse esté trouvée 
dedans, j’eusse coureu danger. Nous fismes nostre 
voyage et la nuit nous print en ung lieu qui s’appelloit 
le petit Laborde. Toute l’après dinée ces moynes
et ces marchands ne faisoient que parler en réjouissance 
de ce qu’ilz avoient veu à Paris, et comme je 
disois ung mot, ilz me disoient que je parlois en huguenotte ; 
je ne peu faire autre chose que faire la 
dormeuse pour n’avoir subject de leur respondre. 
Comme je feus dessendue, j’apperçeu le dit Minier

</page>
<page id=82>
qui estoit envoyé de par madame la Présidente Tambonneau 
pour savoir que je deviendrois, estant en 
peine de ce qu’elle avoit seu que j’avoy esté arrestée. 
Il me fit signe que je ne fisse semblant de le congnoistre ; 
mais c’estoit luy qui m’avoit fait les messages 
que ma mère m’avoit envoyés, et qui m’avoit 
aussy arresté place au bateau, qui fut cause qu’il fut 
recongneu par ces femmes avec qui j’estoy, et ayant 
trouvé moyen de luy dire sans qu’ilz s’en apperçussent, 
entra où nous estions et me dit que ma maitresse 
l’avoit envoyé pour faire vandanges. A soupper, 
il s’assit à table, faisant bonne mine, m’appelant 
par mon nom Charlotte pour luy donner à boire ;
ainsy leur leva tout le soupçon qu’ilz avoient eu de
moy. Il n’y avoit qu’une chambre en ceste hostellerie 
là où il y avoit troys litz, où ces deux moynes 
et ce prestre couchèrent en l’ung, les deux marchants 
en l’autre, les deux femmes et moy au troisiesme. 
Je ne fus pas sans pene ; j’avois une chemise 
de toile de Hollande, accommodée de point 
couppé que m’avoit prestée madame la Présidente 
Tambonneau. Je craingnois fort qu’estant couchée 
entre ces deux femmes, elle ne me fist recongnoistre 
pour autre que je n’estois habillée. Le jeudy matin, 
comme nous entrasmes au bateau, le dit Minier n’y 
voulut entrer disant tout haut qu’il avoit accoutumé
de s’y trouver mal. Mais il me dit tout bas que je me 
donnasse garde d’aller à Corbeil ny à Melung dont 
nous estions Seigneurs, craingnant que je n’y fusse 
congneue et que je courusse danger, mais que je me 
souvinsse de descendre au village d’Yuri à une petite 
lieue de Corbeil. Comme je véy le village, je demanday
</page>
<page id=83>
 au batellier à descendre, dont il me refusa ; mais Dieu voulut que vis à vis du village le bateau 
agrava, ce qui le contraignit de nous faire tous descendre ; 
l’ayant payé, nous allasmes, le dit Minier et 
moy, au dit village d’Yury, où estant, il prit résolution 
de me mener au Bouschet, à une lieue, près de
la maison de monsieur le chancelier de l’Hospital, 
maison appartenante à mons<sup>r</sup> le Président Tambonneau, et me mit chez son vigneron. Ainsy fismes cinq 
lieues à pied, et m’ayant lessée chez ce bon pauvre 
homme, il alla à Vallegrand, chez mons<sup>r</sup> le Chancelier, pour savoir s’il y avoit moyen que je m’y retirasse, 
avec madame la chancelière, sa femme ; mais 
il les trouva tous fort estonnés<ref>Le chancelier de l’Hospital, retiré à Vignai, près d’Étampes, fut plusieurs fois menacé ; sa famille et ses amis le conjuraient de se cacher ; il refusa : « Ce sera, dit-il, ce qu’il plaira à Dieu, quand mon heure sera venuë ; » on vint lui dire le lendemain qu’on voyait des chevaux sur le chemin, s’il ne voulait pas qu’on leur fermât la porte : « Non, non, dit-il, si la petite porte n’est bastante pour les faire entrer, qu’on leur ouvre 
la grande. » On lui donnait avis que sa mort n’était pas conjurée, mais pardonnée ; il répondit « qu’il ne pensait avoir mérité ni mort ni pardon. » (Brantôme.)</ref>, ayant esté envoyé du 
Roy soubs ombre de le garder une forte garnison en 
sa maison, madame la chancelière avoit déjà esté 
contraincte d’aller à la messe. Monsieur le Chancelier 
m’envoya offrir par le dit Minier sa maison ; touteffois 
je n’y pouvois demeurer sans aller à la messe, 
ce qu’il ne pensoit pas que je voulusse faire, voyant la
résolution que j’avois prise de sortir de Paris avec 
tous ces dangers. Je demeuray chez le dit vigneron 
quinze jours et le dit Minier s’en retourna à Paris. 
J’eus ung malheur qu’aussy tost que je feus arrivée

</page>
<page id=84>
au dit lieu du Bouschet, les suisses de la Royne Elisabeth<ref>Isabelle d’Autriche, femme de Charles IX. Les deux noms d’Isabelle et d’Élisabeth étaient souvent confondus à cette époque.</ref> 
vinrent fourrager tout le village pour trouver 
quelque pauvre huguenot ; mais Dieu voulut qu’ilz 
n’entrèrent en ceste maison où j’estoy à cause qu’il y 
avoit sauvegarde. Ces suisses me servirent d’excuse 
pour ne sortir du logis tandis que je fus là, et n’estre 
pressée d’aller à la messe, encores qu’ilz fissent leur 
procession générale. Le pauvre vigneron regrettoit 
fort des maisons de gentilzhommes ses voisins qui 
avoient esté tuez et massacrés, recongnoissant qu’au 
païs il n’y avoit point plus grans aumosniers, ny 
gens de bien qu’eux. Il me permit tousjours de dire
la bénédiction et l’action de grâces en françois, et me 
pensoit estre servante de madame la Présidente Tambonneau, 
comme le dit Minier luy avoit dit. Au bout 
du temps, j’avois envie de gaigner la Brye et aviser à 
ce que je pourrois devenir ; j’empruntai du vigneron 
ung asne et le priay de me venir conduyre, ce qu’il 
fit et passâsmes la rivière de Seine entre Corbeil et 
Melung, en un lieu qui s’appelle S<sup>t</sup> Port, et m’en vins à Esprunes, maison appartenant à feu ma grand’mère. 
Arrivée que je feus là, les servantes du logis me sautoient 
au cou d’aise, me disant : « Madamoyselle, nous 
pensions que vous feussiez morte ; » ce pauvre vigneron 
demeura fort estonné, me demandant sy j’estois 
damoyselle, et enfin partant d’avec moy m’offrit sa 
maison et qu’il me cacheroit et empescheroit que je 
n’allasse à la messe, s’excusant à moy de ce qu’il ne 
m’avoit fait coucher au grand lit ; ainsy il s’en retourna
</page>
<page id=85>
 et je demeuray à Esprunes deux sebmaines. Je ne veux oublier à remarquer que ung prestre chapellain 
du dit lieu et qui se tenoit à Melun, me vint 
voir, et me consolant entre autres propos me dit : 
« Puisque les jugemens de Dieu commencent en sa 
maison, les meschans et iniques doibvent avoir grant 
peur. » Au bout de quinze jours, je remontai sur ung 
asne et m’en allé à quattre lieues de là, chez mons<sup>r</sup> de la Borde, mon frère aisné, que je trouvay en une 
grande perplexité, tant pour avoir esté contraint pour 
se conserver d’aller à la messe, comme estant lors 
poursuivy pour faire d’estranges abjurations. Nos 
amys de Paris, sachantz que j’estois là et craingnant 
que je le destournasse de faire les dittes abjurations, 
luy donnèrent avis de sa ruyne s’il me retenoit là sans 
aller à la messe, de sorte que le dimanche, comme son 
prestre estoit en sa chapelle, me fait entrer avec luy 
dedans. Voyant le prestre, je luy tournay le dos et 
m’en allay assez esplorée ; mon frère eust voulu lors 
ne m’en avoir jamais parlé. Je prins résolution de n’y 
faire plus long séjour, et d’autant qu’au partir de Paris 
je n’avoy que quinze testons dans ma bourse, et rien 
de ce que j’estoy vestue à moy par qu’il avoit fallu 
me desguiser, j’emploïay la sebmaine à cercher un 
chartier pour me conduire à Sedan ; et sur quinze 
cens frans qui m’estoient deubs là autour, j’en receus 
quarante escus, et durant le séjour que je fis à la 
Borde une mienne femme de chambre et ung de mes 
gens vinrent me trouver. Je fis entandre à mon frère 
ma résolution qu’il trouvoit hazardeuse ; touteffois, il 
m’ayda de faire résouldre mon chartier à me conduire 
qui auparavant en faisoit difficulté ; me priant touteffois
</page>
<page id=86>
 que ma mère et noz autres amys ne sceussent pas que je feusse partie de son sceu, d’autant qu’il craingnoit
qu’ilz n’en feussent offensés contre luy. L’adieu
qu’il me fit fut qu’il s’assuroit qu’estant poussée de 
zèle et d’affection de servir à Dieu, il béniroit et mon
voyage et ma personne ; comme, par la grâce de Dieu, 
il m’est ainsy avenu. J’arrivay à Sedan le jour de la 
Toussaint, premier de novembre, sans avoir receu 
aucun empeschement ny destourbier ; et à mon arrivée
au dit Sedan, je trouvay beaucoup d’amys qui 
m’offrirent leurs moyens. Je ne feus pas une heure à 
Sedan que je ne feusse habillée en damoyselle, chacun 
m’aydant de ce qu’il avoit, et je receus beaucoup 
d’honneur et d’amityé de monsieur le duc<ref>Henri Robert, duc de Bouillon.</ref> et madame 
la duchesse de Bouillon, et feus au dit lieu de 
Sedan jusqu’à notre mariage de monsieur du Plessis 
et de moy, comme il sera dit cy après. 

Je reviens maintenant à monsieur du Plessis qui, 
après le massacre, passa en Angleterre, où il fut bien 
receu et embrassé de toutes personnes de qualité et 
doctrine, et y fit des amys qui, depuis lors, luy ont 
servi beaucoup en diverses négociations. Les premières
consolations luy vinrent de la sincère amityé de 
deux amys qui se souvinrent de luy au besoing. 
L’ung fut Mons<sup>r</sup> Hubert Languet, bourguignon duquela esté devant parlé, qui lors de la S<sup>t</sup> Barthélémy estoit à Paris, négotiant avec le roy Charles de la 
part du duc Auguste, Electeur de Saxe, et autres 
princes de l’empire protestans. Iceluy, soubs la confiance 
de son ambassade pendant la fureur du massacre
</page>
<page id=87>
, au danger de sa vie, l’alla chercher par Paris pour le sauver et luy donner moyen de se retirer en 
Allemaigne ; quoy faisant fut saisy du peuple par les 
rues, mené prisonnier à la Magdeleine, et de là retiré
Mons<sup>r</sup> de Morvillier, premier conseiller d’Estat, non sans grand peur. Comme il entendit que 
monsieur du Plessis estoit sorty de la ville, ne sachant 
quel chemin il auroit peu prendre, et touteffois 
qu’en quelque lieu que ce fust, ce ne pourroit 
estre sans besoing de ses amys, escrivit en Allemaigne, 
Angleterre et ailleurs à ses amys es bonnes villes 
qu’on luy délivrast argent en son nom, telle somme 
qu’il demanderoit, dont touteffois par la grâce de 
Dieu, il ne s’ayda point. L’autre fut messire François 
de Walsingham, lors ambassadeur pour la Royne 
d’Angleterre en France, et depuis lors secrétaire d’estat, 
lequel de son propre mouvement dépescha ung 
Courier exprès avec lettres à la Royne sa maîtresse et 
à tous les plus notables Seigneurs du conseil 
d’Angleterre, par lesquelles il le recommandoit comme 
personne de laquelle ilz pouvoient prendre toute 
confiance, en quelque affaire que ce fust ; recommandation 
non vulgaire alors pour la réputation de mauvaise 
foy que le massacre avoit donné aux François ; 
et mesmes vu son âage, n’estant lors Mons<sup>r</sup> du Plessis âagé de vingt troys ans. De là en avant, il passa 
les misères communes en Angleterre sur les livres, et 
fit quelques remonstrances à la Royne tant en latin 
qu’en François, l’exortant à la manutention de l’Eglize, 
lesquelles se lisent encor en diverses mains, et 
quelques apologies des calomnies qu’on mettoit à sus 
à ceux de la Religion réformée de France ; mesmes

</page>
<page id=88>
fut employé en quelques négotiations vers la Royne, 
tant par le Prince d’Orange et les Etats de Hollande 
et Zélande, qui touteffois ne l’avoient jamais veu, 
que par monseigneur<ref>Hercule François, duc d’Alençon, frère de Charles IX, né en 1534, resté catholique, mais souvent mêlé, par sou ambition, aux affaires des protestants.</ref> le Duc d’Alençon qui des lors 
projettoit diverses pratiques contre le Roy Charles, 
et se proposoit, en cas qu’icelles ne réussissent, de 
passer en Angleterre et relever le parti de ceux de 
la religion. 

La face de la France estoit sy horrible qu’il ne 
pouvoit penser à y retourner, qu’elle ne fust changée, 
encor que ses parens l’y conviassent assiduellement ; 
et là dessus tenté de divers desseingz, tantost 
d’aller en Suède où estoit en crédit Charles de Mornay 
et de Varennes, grand maistre du Royaume, yssu 
de sa maison, tantost en Irlande pour s’employer 
en la nouvelle conqueste<ref>Les Irlandais, alors très-peu civilisés.</ref> contre les sauvages, et 
tantost mesmes au Pérou ou en Canada, à laquelle 
entreprise il estoit induict par feu Charles de Boisot, 
son singulier amy, depuis guouverneur de Zéellande 
qui estoit presques en pareil désespoir des Pais bas que 
luy de la France. Dieu voulut espargner son Eglize<ref>Le duc d’Anjou faisait le siège de la Rochelle défendue héroïquement par les protestants, depuis le mois de février 1573, lorsqu’il fut élu roi de Pologne ; le 13 mai, le siège de la Rochelle fut levé et la paix conclue.</ref> 
et délivra la Rochelle en appelant le Duc d’Anjou (qui 
règne à présent) à la couronne de Poulogne, avec 
lequel il fust sollicité de s’acheminer, parce qu’il 
recerchoit personnes qui eussent la congnoissance des

</page>
<page id=89>
régions et langues étrangères ; et luy ay plusieurs fois 
ouy dire qu’estant en une profonde méditation il eut 
un instinct de la prochaine et certaine délivrance de 
la Rochelle, ne pouvant imaginer d’où elle pouvoit 
venir. Car qui eust peu alors penser aux Polonais 
qui eux mesmes n’y pensoient pas ? Mais monsieur le 
Duc d’Alençon continuant ses desseingz, sous l’aile 
duquel plusieurs Seigneurs de la Religion commenceoient 
à se réchauffer, il se résolut, à l’instance particulière 
de M. de la Noue<ref>François de la Noue, dit ''Bras de fer'', né en 1531, ami et compagnon de Henri IV, illustre parmi les protestants, à beaucoup de titres divers, comme guerrier, comme politique et comme aussi modéré que vertueux, mourut en 1591, au siège de Lamballe.</ref>, de repasser en France.
Tost après dong se brassa la reprise des armes pour 
laquelle il tracassa beaucoup, contestant touteffois 
tousjours par plusieurs raisons avec le dit sieur de la 
Noue qu’il ne falloit point mesler les affaires de la 
Religion avec celles de monseigneur le Duc d’Alençon, 
mais faire son cas à part et se contenter d’avoir 
bonne intelligence avec luy. Le contraire fut suivy, 
et ce qui s’en suivit ne luy fit repentir de son avis ; 
de là par la précipitation de quelques ungz s’ourdit 
l’entreprise<ref>Projet du roi de Navarre, du duc d’Alençon et du prince de Condé, pour s’évader de la cour.</ref> de S<sup>t</sup> Germain, auquel lieu il estoit allé pour tirer de là messieurs de Thoré et de Turene, 
pour l’exécution de quelques notables entreprises en 
Normandie qu’ilz avoient résolu d’exploiter au dixième 
Mars 1574, comme plusieurs autres en France. 
La conclusion en estant prise avec eux, arrive homme 
de la part de monsieur de Guitry, annonçant à

</page>
<page id=90>
monseigneur le Duc qu’il prenoit les armes, parce
qu’elles estoient prises en Poitou, et luy conseillant 
de se retirer à Mantes pour aussy les prendre. Geste 
nouvelle fut trouvée crue, d’autant qu’il sembloit 
que le dit sieur de Guitry eut bien peu attendre une 
responce de monseigneur le Duc, premier que prendre 
les armes. Sur ce touteffois fut prise résolution, 
telle qu’on peut en ceste précipitation, que monseigneur 
le Duc, le Roy de Navarre, monseigneur le 
Prince et autres Seigneurs prendroient leur chemin à 
Mantes, sortans de la court en un matin, une trompe 
au col en fasson de chasseurs, monsieur du Plessis 
les conduisant, lesquelz sans doute eussent trouvé la 
porte ouverte estant ville de l’apanage de mon dit 
seigneur le Duc, et y estant en guarnison la compaignie 
de feu monsieur le Duc de Montmorency, commandée 
par mons<sup>r</sup> de Buhy, frère de monsieur du Plessis. Mais comme il pensoit dormir deux heures 
pendant qu’ilz se prépareroient à partir, ceste résolution 
fust changée à son grant regret, et non sans 
protester, quand on luy en déclara le changement, 
que c’estoit l’emprisonnement ou arrest certain d’eux 
tous, comme il s’en suivit. Ilz mandèrent dong par 
luy à mons<sup>r</sup> de Buhy son frère qu’il tînt la porte de Mantes ouverte au sieur de Guitry, et au dist sieur 
de Guistry qu’il s’y ascheminast avec ses troupes qu’il 
espéroit estre de troys cens gentilzhommes et quelques 
gens de pied, et que la ville prinse, ilz s’y en 
iroient, sans considérer qu’il ne pouvoit s’avancer 
avec trouppes sans que l’alarme en vinst à la court 
qui lors se retireroit à Paris et se saisiroit de leurs 
personnes pieça suspectes. Monsieur de Buhy dong

</page>
<page id=91>
tint la porte du costé de Rhony ouverte, et monsieur 
du Plessis se trouva à celle du Pont entre cinq et six 
heures du matin ; mais le sieur de Guitry ne peut 
arriver qu’à huit heures, et n’avoit environ que quarente
chevaux, plusieurs l’ayans quitté au rendez 
vous ; quand ils virent que mon dit seigneur ne s’y 
trouvoit point, et ayant fait ung tour par la ville, la 
quitta et se retira en Normandie. Monsieur de Buhy 
s’y conduit sy prudemment que pour l’heure on ne 
s’apperceut de rien de sa part, de sorte qu’il en sortit
le mesme jour assez doucement, soubs ombre de 
porter la nouvelle à la court de ce qui s’estoit passé, 
sans que le peuple se doutast de luy, car il faisoit 
entendre que mons<sup>r</sup> de Guitry avoit une vieille querelle à luy, comme de fait autreffois ilz en avoient eu 
ensemble. Monsieur du Plessis prit son chemin vers 
Chantilly, maison de monsieur de Montmorency, où 
ilz se rencontrèrent ; monsieur de Buhy ne vouloit 
aisément quitter sa maison, se fondant sur certaines 
lettres que le Roy et la Royne luy avoient escrit, 
louans le bon devoir qu’il avoit fait en la conservalion 
de la place de Mantes. Monsieur du Plessis luy 
remonstroit que ceste feincte ne pouvoit durer que 
quattre jours et que la vérité s’en descouvriroit sans 
doute, dont il se trouveroit en pêne ; tellement qu’ilz 
prirent leur chemin vers Sedan, passans chez mons<sup>r</sup> de Conflans, leur allié, père du Vicomte d’Auchy, 
lequel leur ouvrit volontairement sa bouette, en 
laquelle ils prirent deux cens escus, n’ayant peu passer 
chez eux pour prendre argent ; mais arrivés à Sedan, 
pour ne faire pêne à feu monsieur le Duc de 
Bouillon qui vouloit encor temporizer, ilz se retirèrent
</page>
<page id=92>
 (changeant de nom), en sa terre de Jametz d’où ilz ne partirent qu’après la mort du Roy Charles qui 
fut en may 1574. Pendant ce jour, monseigneur d’Alençon, 
qui brassoit sortir de la court et désiroit d’estre 
recueilly de quelque force raisonnable à son sortir,
luy escrivit, le priant instamment de passer vers 
le Comte Ludovic<ref>Louis de Nassau, frère du Prince d’Orange, Guillaume le Taciturne.</ref> qui lors estoit devant Maëstricht, 
pour l’induire à amener ses trouppes en France. Il y 
avoit divers périlz à passer, et touteffois, il s’y résolut ; 
il se fait donc raire<ref>Raser.</ref> la barbe de fort près, prend 
ung des siens et ung guide qui ne le connoissoit 
point, et se délibère de jouer le page, et que son 
homme feindroit le mener en Allemaigne pour apprendre 
la langue chez le Comte de Newenaër, beau 
frère du Prince d’Orange ; en ceste façon, passe les 
Ardennes et vient à Liège où on luy fit divers interrogatoires ;
puis, avec ung passeport de l’Evesque, traverse 
jusqu’à Aix, chemin lors battu ordinairement 
des trouppes Hespagnoles, à Aix prend langue, 
achepte des écharpes pour aller en l’armée du Conte 
Ludovic qui estoit logée à deux lieues de Mœstricht 
en ung bourg nommé Gulpen. En chemin, trouve des 
reistres qu’il interrogue en Alleman, et lors son guide, 
qui n’entendoit qu’ung peu d’Alleman, fut fort estonné, 
l’oyant ainsy parler à eux, d’autant qu’il estimoit 
mons<sup>r</sup> du Plessis page allant apprendre la langue,et avoit ignoré durant le voyage qu’il en sceust un seul 
mot ; tellement qu’il commença à s’escrier qu’il estoit 
trahy ; mais après qu’il eust parlé à lui, il se rasseura

</page>
<page id=93>
et demeura avec luy. Ainsy monsieur du Plessis alla 
trouver le comte Ludovic<ref>Le comte Louis de Nassau fut tué dans la bataille de Mooker-Heyde en 1574, où son armée fut détruite.</ref>, et là traitta fort secrètement 
avec luy plusieurs jours, et enfin ne le peut 
induire à son intention, ne rapportant autre jugement 
de ceste armée que une attente prochaine de 
sa ruyne pour le peu d’ordre qu’il y apercevoit, à 
cause qu’elle n’estoit, pour la plus part, composée 
que d’hommes empruntés de Contes et Princes ses 
parens et alliez. Ainsy n’ayant rien peu faire, revient 
à Aix, et reprend ses erres<ref>Son chemin.</ref> vers Liège. Mais à une 
lieue ou plus de la ville d’Aix, en un village nommé
Heury Chapelle, tombe au sortir en une embuscade 
de deux centz harquebuziers sortis de Lembourg, de 
sy près qu’à peine peut-il ressortir du village par où 
il estoit entré que la barrière de l’entrée ne fust fermée. 
Au pied de la montagne, il s’apperçoit suivy de 
six chevaux et se met au galop. Avint que ses pistoles 
luy tombent, la courroye s’estant rompue, et 
mit pied à terre pour les ramasser, par ce moyen gaignans 
ceux qui le suyvoient toujours avantage sur
luy. A peu de là, le cheval de son homme tomba 
qu’il eut pêne à faire relever, et lors le fit mettre 
devant luy. Il se vit alors attainct de près, et est à 
noter qu’il estoit monté sur ung cheval auquel il 
souloit faire porter une camare, laquelle il luy avoit 
coupée ce jour affin qu’au besoing il peust franchir 
un fossé. Comme il vient à enfoncer ce cheval, il 
prend à quartier pour se tirer de la fange, (c’estoit 
au commencement de mars et après de grandes

</page>
<page id=94>
pluyes,) et l’emporte dedans une plouse hors du chemin, 
et ne le peut retenir quelques saccades de bride 
qu’il luy donnast. Au bout de ceste plouse, il trouve 
un précipice, d’où le cheval se jette à bas, rompant 
selle, bride etc., puis le porte dans des saux le long 
du ruisseau, où il luy pensa plusieurs fois rompre les 
reins. Enfin se prend à une branche et le laisse passer 
dessoubs, laquelle lui faillant, tomba sur les reins et 
en fust assez longtemps mal, encores qu’à la chaude 
il n’en sentist presques rien. Le cheval se sentant délivré 
de luy s’arresta court, et eust moyen de le reprendre, 
en se résolvant toutefFois à la mort, car il ne 
voyoit aucune yssue à cause du susdit ruisseau assez 
large, ny autre apparence que d’estre attrapé là par 
ceux qui le poursuivoient de sy près. En ceste extrémité, 
il prie Dieu, puis se remet à renouer son harnois, 
et enfin mène son cheval en lieu facile pour reprendre 
son chemin, et voyant son chapeau en ce 
champ qui luy estoit tombé descend jour le reprendre, 
parce qu’il ne voyoit plus personne. Comme il 
remontoit, son guide sort d’un buisson et luy vient 
tenir l’estrier, et s’enquérant de ceux qui le poursuivoient, 
lui dit qu’ils avoient tourné bride de 
l’heure qu’ilz l’avoient veu se destourner du chemin, 
(à scavoir que le cheval l’emportoit) comme de fait 
ilz prirent un homme de pied nommé la Roche, aultrement 
Emery, depuis huissier du conseil du roy de 
Navarre à Paris, qui s’estoit adjoint à luy chez le 
conte Ludovic, et lui dirent qu’il les avoit voulu attirer 
en une embuscade, mais qu’ilz s’en estoient bien 
sceu garder. Dieu usant, comme il le fait souvent, des 
accidens qui nous semblent conduire à la mort pour

</page>
<page id=95>
nostre conservation et salut. Ainsi donq, il reprit son 
chemin vers Aix, là où il prit un guide pour passer 
le païs du Luxembourg, qui le perdit le premier matin 
es grantz maretz de Limbourg, et oyoit par tout 
sonner le tabour des Hespagnolz dont les trouspes 
remplissoient tous les environs. De là, après plusieurs 
travaux, il sortit et apperceut un monastère de Prémontrë, 
appelé Renneberg, où il sceut qu’il y avoit
cinq moines, et par ce que ses chevaux n’en pouvoient 
plus, se résolut d’y aller. Ilz firent au commencement 
difficulté d’ouvrir ; mais s’estant dit escholier 
venant de Couloigne, et leur ayant parlé latin et 
tenu plusieurs propos vraysemblables, ilz ouvrirent, 
luy donnèrent à disner, et luy firent repaistre les 
chevaux. Il les entretenoit de divers propos et entrèrent 
en telle privante qu’ilz luy offrirent leurs chevaux 
et beaucoup d’honnestetés ; mais il leur demanda 
seulement une lettre de recommandation à la 
prochaine frontière, qui fut cause qu’ils escrivirent
au maire de Muderscheid, cestuy cy à celui de S<sup>t</sup> Vit,et ainsy conséquemment, tellement que de maire en 
maire et de place en place, il traversa le Luxembourg 
sans pêne et vint à sauveté à Givonne, près 
Sedan et de là à Jametz, et fut en mars 1574 qu’il 
feit ce dit voyage.
 
Arrivé qu’il fut à Jametz, il entendit la sortie de
monseigneur le Prince<ref>Le Prince de Condé avait réussi à s’échapper de la cour où le roi de Navarre était encore retenu.</ref> de Condé de la court, qui se 
retiroit en Allemaigne, lequel il alla rencontrer de
nuit entre Sedan et Mouzon, et l’accompagna deux

</page>
<page id=96>
lieues au delà de Juvigny, duquel lieu, à la prière 
de toute sa trouppe, il s’en sépara pour sa seurté et 
fut conduit secrètement et par voyes obliques à 
Jametz, où il se tint caché quelque sebmaine, tant 
que l’alarme fut passée, sa trouppe néanmoins tirant 
tousjours son chemin par le pais messin vers 
l’Allemaigne, comme s’il y eust esté en personne. Là 
aussy, peu de jours après, passa monsieur de Méru 
de la maison de Monmorency, lequel monsieur de 
Buhy et luy récelèrent en leur logis à Jametz quinze 
jours ou environ, tant que l’esmeute en fust passée, 
d’où ilz le firent seûrement conduire en habit de 
fauconnier en Allemaigne par un messaiger de Merville 
en Luxembourg qui ne le congnoissoit pas. Ilz 
furent à Jametz jusqu’à la mort du roy Charles qui 
fut au mois de may ensuivant, et passoit son temps
à faire quelques escritz, entre autres, il fit en Latin 
un livre intitulé : « De la puissance légitime d’un
Prince sur son peuple, » lequel a esté depuis imprimé 
et mis en lumière sans touteffois que beaucoup en 
ayent seu l’autheur. Monsieur de Buhy, son père, et 
luy voyoient souvent feu madame de Morvillier et 
mad<sup>lle</sup> de Franqueville, sa fille, aujourd’huy madame de Vallières, lesquelles estoient retirées à Jametz pour 
les troubles ; aussy feu monsieur de Chelandre, capitaine 
du lieu, homme jà fort vieil, et auquel son filz 
a succédé depuis. Incontinent après la mort du roy 
Charles, ils se retirèrent à Sedan pour estre plus proches 
des affaires qu’elle amêneroit, et furent logés chez 
le capitaine de Sedan, appelé le sieur de la Mothe, 
très honneste gentilhomme et affectionné à la religion, 
en une tour sur la porte de la ville. Or pour

</page>
<page id=97>
les troubles de France depuis le massacre s’estoient 
retirés à Sedan beaucoup d’honorables familles, plusieurs 
gens d’honneur et de toutes professions, tellement
qu’ilz y trouvèrent beaucoup de noblesse de
leurs cartiers, et entre autres monsieur de Bourry,
naguères décédé, leur cousin germain. Monsieur du 
Plessis y voyoit souvent feu mons<sup>r</sup> d’Heudreville avec lequel il avoit eu familiarité et amityé en son séjour 
d’Angleterre, lequel l’aymoit et l’honoroit fort ; iceluy 
estoit un des premiers conseillers de la court de
Parlement de Rouen, grandement estimé et honoré 
tant qu’il a vescu et tenu pour homme d’honneur, 
bon juge, sans passion, charitable et vray amy, et 
encore est il tousjours regretté de ceux qui l’ont 
congneu tant d’une que d’autre religion. Monsieur 
du Plessis estoit aussy visité journellement de plusieurs 
ministres et autres gens de lettres, et ne se 
passoit affaires, tant pour les troubles de France et la 
cause de la religion que pour l’estat particulier de 
feu monsieur de Bouillon, qui ne luy fust communiqué. 
En ce séjour fit aussy plusieurs escritz selon que 
les affaires de France et les troubles luy en donnoient 
le subject, et pareillement les troubles du 
Pais bas, entre aultres une remonstrance après la 
mort du grand commandeur de Castille<ref>Don Louis de Requesens.</ref>, qui avoit 
succédé au duc d’Alba es Païs bas, laquelle fut envoyée 
à mons<sup>r</sup> le Prince d’Orange et fut imprimée en langue flamande et françoyse, non sans quelque 
fruit et effect ; et le subject estoit d’inciter les Estatz 
des Païs bas à se relever de dessoubs la tirannye par

</page>
<page id=98>
ceste occasion, et se joindre en cause avec ceux de 
Hollande et de Zeelande, puis qu’ilz estoient jointz
en intérest, ce qui avint peu de temps après, ainsy 
qu’il se peut voir en l’histoire. 

En ce temps, j’estois à Sedan, et voyois quelquefois 
monsieur de Buhy et monsieur du Plessis, pareillement 
mons<sup>r</sup> des Baunes, leur jeune frère ; j’estois logée chés le sieur de Verdavayne, médecin de feu 
monsieur de Bouillon, assez près d’eux. Au moys 
d’aoust ensuyvant, M. de Buhy feit quelque voyage 
secret en sa maison ; et pendant son absence, qui fut 
environ deux moys, monsieur du Plessis et monsieur 
des Baunes continuoient tous les jours à me venir 
voir, et prenois grand plaisir aux bons et honnestes
propos de M. du Plessis. Touteffois, ayant vescu solitaire 
depuis l’espace de plus de cinq ans que j’estois 
veufve, et ayant envye de continuer de mesmes, je 
voulus, de propos délibéré, sonder son desseing, luy 
disant comme je trouvois estrange d’aucuns suyvans 
la guerre qui pensoient à se marier en temps sy calamiteux. 
Mais l’en ayant trouvé fort eslongné et congnoissant 
la bonne réputation en laquelle il estoit, je 
pensay que ceste hantise estoit à cause du voisinage ; 
et puis j’avois pris plaisir, depuis que je m’estois 
retirée à Sedan, pour passer plus doulcement ma solitude, 
en l’arithmétique, en la painture et en autres 
estudes dont quelquefois nous devisions ensemble, 
de sorte que je feus bien ayse qu’il continuast à me 
venir voir, et en peu de temps, l’affectionnay autant 
que pas un de mes frères, combien que je ne pensasse 
point à mariage. Monsieur de Buhy estant de 
retour, il fit entendre à monsieur du Plessis comme

</page>
<page id=99>
il avoit résolu, avec madamoyselle sa mère et sa 
femme, d’aller passer le reste du mauvais temps en 
une terre qu’il avoit en Bourbonnois nommée Monverin. 
Monsieur du Plessis ayma mieux demeurer à 
Sedan, proche de l’Allemaigne où s’estoit retiré monseigneur 
le Prince de Condé, et d’où l’on attendoit 
une armée de reistres. Ainsy ilz se séparèrent, mais 
monsieur des Baunes, son jeune frère, ne voulut 
laisser monsieur du Plessis. 

Tout cest hyver feu monsieur de Bouillon ne feit 
que languir et traîner, et c’estoit tout commun qu’il 
ne pouvoit reschapper, et qu’il avoit esté empoisonné 
au siège de la Rochelle. Cependant madame 
de Bouillon<ref>Françoise de Brézé, comtesse de Maulevrier.</ref> sa mère, l’estoit venu voir et craingnoit 
on fort que survenant la mort de monsieur de 
Bouillon, son fils, elle se saisist du chasteau de Sedan, 
attendu mesmes que plusieurs avoient mauvaise 
opinion du sieur des Avelles qui en estoit gouverneur. 
L’Eglize de Sedan estoit belle pour le nombre 
des réfugiés ; monsieur du Plessis qui en prévoyoit 
avec beaucoup de gens de bien la dissipation, après 
avoir tenté divers moyens, s’aviza d’en communiquer 
avec le sieur de Verdavayne, mon hoste, médecin 
de mon dit Seigneur de Bouillon, homme fort 
religieux et zélé. Ils prinrent résolution que le sieur 
de Verdavayne déclareroit à madame de Bouillon, 
qui estoit lors en couche, l’extrême maladie de monsieur 
de Bouillon, son mary, et le danger qu’il y 
avoit, au cas qu’il pleust à Dieu de l’appeller, que 
madame sa belle mère qui estoit fort contraire à la

</page>
<page id=100>
Religion, par le moyen du Seigneur des Avelles ne 
se saisist de la place pour en faire selon la volonté 
du Roy. Elle après l’avoir ouy, toute affligée qu’elle 
estoit, se délibère d’en escrire à mons<sup>r</sup> de Bouillon, qui estoit en une autre chambre, lequel, après avoir 
veu sa lettre, la voulut voir pour en communiquer 
avec elle. Elle se feit donc porter en sa chambre, et 
après résolution prise entr’eux, fut reportée en son 
lit. Le lendemain, feu mons<sup>r</sup> de Bouillon envoyé quérir ses plus confidens, particulièrement fait prier 
M. du Plessis de s’y trouver, et avec eux esclarcit 
les moyens d’effectuer sa ditte résolution. Puis appelle 
tous ceux de son conseil et les principaux de 
sa maison et leur déclare que, pour certaines causes, 
mons<sup>r</sup> des Avelles ne pouvoit plus exercer sa charge, et pour ce, sur l’heure mesmes luy ayant demandé 
les clefz, les mit ès mains de messieurs du Plessis, 
de la Laube, d’Espan, d’Arson et de la Marcillière,
conseiller au grand conseil, pour, appelles les officiers 
et gardes du chasteau, leur déclarer l’intention 
du dit Seigneur duc de Bouillon et les remettre es 
mains du dit sieur de la Laube, lieutenant de sa 
compagnie. Ainsy ceste place fut assurée et le sieur 
des Avelles partit dans vingt quattre heures, et deux 
jours après mourut feu mons<sup>r</sup> de Bouillon<ref>Henri Robert, duc de Bouillon, mourut le 2 décembre 1574. Son fils aîné Guillaume Robert lui succéda ; il mourut sans enfants en 1588, et institua légataire de tous ses biens sa sœur Charlotte de la Marck, qui, épousa en 1551, Henri de la Tour d’Auvergne, vicomte de Turenne, qui devint ainsi duc de Bouillon </ref> fort chrestiennement, remettant madame sa femme, messieurs 
ses enfans et son estât soubs la conduite de

</page>
<page id=101>
Dieu ; et y demeurasmes nonobstant sa mort, non 
moins paisiblement que auparavant. Quelque temps 
après la mort de M. de Bouillon, madame sa femme<ref>Françoise de Bourbon, fille de Louis II de Bourbon, duc de Montpensier.</ref> 
eut besoin d’envoyer en quelques lieux pour les 
affaires que la mort de monsieur son mary luy avoit 
apportées, entre aultres vers monsieur le Due de 
Clèves que feu M. de Bouillon avoit (comme parent 
et de mesme nom,) avec feu monseigneur l’électeur 
Palatin Frédéric, lessé exécuteurs de son testament ; 
elle pria M. du Plessis de faire ce voyage et luy 
bailla le testament en main pour porter au dit Seigneur 
Duc, lequel il pria d’accepter la tutelle des 
enfans et l’exécution du dit testament. Il y avoit à 
craindre pour ceste Princesse veufve de mettre le 
Roy en jalouzie, la voyant avoir recours aux estrangers, 
et il estoit pénible de négotier avec le dit Seigneur 
Duc, à cause de sa maladie qui luy ostoit la 
parole et partie du sens, et à cause de ce que son 
conseil estoit composé de diverses humeurs, l’un tirant 
à l’Hespaigne et l’autre ailleurs, etc. Les choses 
touteffois se passèrent au contentement de la ditte et 
bien des jeunes Seigneurs, et au bout des troys sebmaines 
fut de rettour à Sedan, où peu après arrivèrent 
les ambassadeurs du dit Seigneur Duc avec 
la responce promise, et charge d’aller vers le Roy 
pour luy recommander les affaires de la ditte Dame 
veufve et des pupilles. En ceste court, y fit amityé 
principalement avec M. de Wachtendouctz, maréchal 
de Clèves et avec M. Jettell’ et M. de Pallant

</page>
<page id=102>
de Bredebent, gentilshommes qualifiés et officiers
principaux tant de l’Estat que de la maison du dit
Seigneur Duc, faisant profession de la religion réformée ; 
et depuis l’a entretenue souvent par lettres avec 
le dit sieur de Pallant de Bredebent qui a sa maison 
non loin de Hambach et Juliers où il le reçeut. 
Mons<sup>r</sup> du Plessis de retour continuoit à me venir voir, et y avoit plus de huit moys qu’il ne se passoit 
jour que ne fussions deux ou troys heures ensemble ; 
mesmes durant son voyage de Clèves il m’avoit escrit. 
Je projettois lors de faire un voyage en France 
pour mes affaires, et le voulois avancer affin de nous 
oster cette familiarité, pour la craincte que j’avois 
que quelques ungz en fissent mal leur proffit. Comme 
j’estois sur ce pensement, il me déclara l’envye qu’il 
avoit de m’espouzer, ce que je receus à honneur ; et
touteffois luy déclaray qu’il ne pouvoit entendre ma 
volonté que premièrement je ne seusse par lettres la 
volonté de Mad<sup>lle</sup> de Buhy sa mère et de M. de Buhy son père, pour estre assurée par eux qu’ilz eussent 
nostre mariage pour agréable. Madamoyselle de Buhy
estoit en Bourbonnois et M. de Buhy, qui avoit prins 
les armes pour les troubles qui continuoient en France, 
estoit guouverneur de S<sup>t</sup> Liénart en Limosin. Monsieur du Plessis envoya un de ses gens exprès, et eut 
responce de Mad<sup>lle</sup> sa mère et de mons<sup>r</sup> de Buhy sonpère telle qu’il demandoit, avec lettres qu’ilz m’escrivoient, m’assumant que sy Dieu permettoit ce mariage, 
ilz l’auroient pour agréable et qu’ilz le désiroient. 
Ilz escrivirent aussy à monsieur de Lizi, 
Seigneur de qualité et autreffois fort favory du roi 
Henry II<sup>e</sup> leur proche parent et entier amy, le priant
</page>
<page id=103>
en leurs absences d’assister monsieur du Plessis en 
cest endroict comme Père. Monsieur de Lizi donq 
me bailla leurs lettres, et, me parlant affectionnément 
de mons<sup>r</sup> du Plessis, me dit n’avoir qu’ung filz, mais qu’il eust voulu qu’il luy eust cousté la meilleure 
partie de son bien, et qu’il eust ressemblé à mons<sup>r</sup> duPlessis. Après luy avoir respondu comme je m’estimerois 
heureuse sy Dieu permettoit que la chose se 
trouvast agréable à ceux desquelz je dépendois, je 
luy demanday temps, avant que luy déclarer ma résolution, 
d’en escrire à madamoyselle de la Borde 
ma mère, et à mes parens affin d’en savoir leur volonté. 
Ainsy, je leur en escrivis à tous comme de 
chose que j’affectionnois, et en laquelle touteffois je 
ne passerois outre sans leur permission. Aussy en 
demanday-je conseil aux parens de feu monsieur de 
Feuquères, mon mary, et autres de mes amys ; en 
quoy il se passa du temps assés, tellement qu’il estoit 
le moys de jung 1575 quand nous eusmes responce 
de tous. Dieu nous montra tellement qu’il 
avoit ordonné notre mariage pour mon grand bien 
que nous eusmes un consentement réciproque de 
tous ceux à qui nous le demandasmes ; ceux qui 
congnoissoient M. du Plessis m’estimoient heureuse 
de ceste rencontre et me conseilloient de me diligenter ; 
les autres qui ne le congnoissoient pas s’en 
remettoient à moy. Ainsy ayans eu de part et d’autre 
ung consentement des nostres respectivement en 
nostre mariage, nous avisasmes ensemble de dresser 
quelques articles lesquelz nous communicquasmes à 
mons<sup>r</sup> de Lizi qui les trouva bons, de sorte que nous n’y appelasmes aucun avocat, et luy aussy n’y changea
</page>
<page id=104>
 rien. Lesquelz articles furent ainsy envoyés àmadamoyselle de Buhy, sa mère, pour les approuver 
et ratiffier, qui envoya à mons<sup>r</sup> de Lizi une procuration, mot pour mot ratiffiant le tout, sur laquelle 
nostre contrat de mariage fut dressé et passé par les 
notaires de Donchery, ville assise sur la Meuze en 
France, à une lieue de Sedan. Or, durant ces allées 
et venues, il se passoit du temps, et plusieurs à Sedan, 
voyant que M. du Plessis continuoit toujours à 
me venir voir, commenceoient à croire qu’il pensoit 
à m’espouzer ; quelques ungs aussy luy parloient 
d’autres mariages de filles riches et héritières, et
eussent bien désiré le pouvoir destourner de moy 
pour le faire penser ailleurs, voyant, oultre les grâces 
qu’il avoit receues de Dieu et avec lesquelles il estoit 
né, qu’il estoit pour parvenir plus hault ; mais il ne 
voulut, depuis qu’il m’eut ouvert la bouche, jamais 
prester l’oreille à autre proposition qu’on lui fit. On 
lui offrit mesmes, pour sentir s’il pensoit à moy, au 
cas qu’il me voulust espouzer, de luy faire voir tout
mon bien à la vérité, tant par mon contract de mariage 
que celuy des partaiges de la succession de feu 
monsieur de la Borde, mon père ; mais il fit responce 
que, quand il voudroit en estre esclarcy, il ne 
s’en adresseroit que à moy mesmes, et que le bien 
estoit la dernière chose à quoy on devoit penser en 
mariage ; la principale estoit les mœurs de ceux avec 
qui l’on avoit à passer sa vie, et surtout la craincte 
de Dieu et la bonne réputation. 

En ce temps aussy qui fut 1575, monsieur du 
Plessis, à ma requeste, fit le discours de la Vie et de 
la Mort, avec la traduction de quelques épistres de

</page>
<page id=105>
Senèque qui a esté depuis imprimée, premièrement 
à Genève, puis à Paris et en plusieurs autres lieux, et
traduit presques en toutes langues, et fort bien receu 
de tous tant d’une que d’autre religion. 

A la fin du mois d’aoust, on eut advertissement 
certain à Sedan d’une levée de Reistres conduite par 
mons<sup>r</sup> de Thoré<ref>Guillaume de Montmorency, cinquième fils élu Connétable.</ref> pour entrer en France au secoursde monseigneur le Duc<ref>Le duc d’Alençon, brouillé avec son frère Henri III, se servait contre lui du parti protestant ; il ne parvint à s’échapper de la cour que le 13 septembre 1575.</ref> ; monsieur du Plessis, qui 
estoit demeuré exprès pour servir à la première 
occasion, se délibère d’y aller. Auparavant son partement, 
nous nous promismes mariage en la présence 
de monsieur de Lizi, mons<sup>r</sup> d’Heudreville, messieurs de Luynes, conseiller de Parlement, et du Pin, depuis 
secrétaire d’Estat de Navarre, et aujourd’huy 
intendant des finances de France, et eux et nous 
signasmes le tout. 

Ainsy il partit de Sedan et firent leur premier logis 
au bourg de Buzancy où ilz se mirent pour recueillir 
leurs trouppes, et furent tousjours en ce voyage ensemble 
feu monsieur de Mouy et luy et ne faisans 
qu’un logis, car, oultre qu’ilz estoient proches parens 
et grans amys, ilz avoyent eu plusieurs entreprizes à 
communs fraiz, durant le dit séjour de Sedan, sur 
quelques places pour favoriser la venue de ceste armée ; 
auxquelles entreprises ilz avoient beaucoup despendu ; 
et je luy ay souvent ouy dire qu’elles furent 
perdues par personnes qui ne vouloient qu’avoir la 
réputation d’entreprendre sans vouloir venir à l’effect.

</page>
<page id=106>
Ilz pouvoient estre cinq cens harquebuziers et cinquante
gentilzhommes, et pour y tenir ordre fust 
nommé M. d’Espau pour chef, et messieurs de Mouy 
et du Plessis pour luy assister. Ilz tirèrent par le païs 
Messin et la Lorraine, et passèrent plusieurs rivières, 
toujours costoyans l’armée de monsieur de Guise à 
quattre ou cinq lieues près, dont une partie de leurs 
gens de pied s’escartèrent, et fut proposé par quelques 
uns de se rompre et tirer arrière. Touteffois leur 
résolution fut suivye et vinrent jusqu’à l’entrée d’Allemaigne 
sans dommage, mais avec beaucoup d’alarmes 
et de peur ; où arrivez et ne trouvant nouvelles de 
mons<sup>r</sup> de Thoré au lieu où ilz dévoient trouver, avoient pris résolution d’envoier vers le conte de Nassau 
pour estre receus en ses terres, vivans à leurs 
despens, payant celuy qui avoit de l’argent pour qui 
n’en auroit point ; et estoit nommé M. du Plessis pour 
aller porter ceste parole au dit Seigneur conte lorsque 
luy parut partie de la trouppe de monsieur de Clervant 
de laquelle il prit langue et sceut que l’armée 
estoit prochaine, qu’ilz joignirent le lendemain avec 
grant ioye ; et n’est à oublier ce que je luy ay ouy 
souvent dire que, ce mesme soir qu’ilz eurent ceste 
nouvelle, se vit au ciel un combat comme de lances 
de feu qui dura plus de deux heures, auquel chacun 
avoit les yeux arrestés, et non sans en prendre mauvois 
augure que monsieur du Plessis taschoit de destourner 
par causes naturelles. Estantz donq jointz 
avec M. de Thoré, ilz entrent en France et passent 
la Meuze, prenans leur chemin droit à Attigny, village 
assis sur la rivière d’Ayne, où ilz séjournèrent 
quelques jours tant qu’ilz donnèrent à mons<sup>r</sup> de
</page>
<page id=107>
Guise moïen de les atteindre. En ce séjour, non loin 
de Sedan, M. de Thoré, se trouvant pressé de ses 
Reistres qui demandoient argent premier que d’arborer 
leurs cornettes, pria M. du Plessis d’aller jusqu’à 
Sedan pour tascher de recouvrer argent des plus 
aysés et volontaires, lequel luy accorda, toutefFois 
après luy avoir fait entendre qu’il n’y avoit aucun 
espoir, et qu’il n’y avoit que personnes réfugiés qui 
n’avoient que leurs nécessitez. Quelques jours auparavant, 
M. du Plessis, prévoyant ce malheur, luy 
avoit donné avis de se loger avec toutes ses trouppes 
plus serrés en exemptant et réservant les plus riches 
bourgs, leur envoyant signifier de journée en journée 
que, s’ilz ne se racheptoient de raisonnable 
somme, on leur envoyeroit les Reistres, ce que sans 
doute ilz eussent volontiers fait ; et n’eust laissé l’armée 
d’estre prou bien logée pour une passade ; et 
moyennant ce il n’y a doute que M. de Thoré n’eust 
eu de quoy payer ses Reistres qui n’estoient que environ 
quinze cens, lesquelz à faute d’argent ne vouloient 
faire serment. Mons<sup>r</sup> du Plessis donq arrivé à Sedan, voyant, comme il prévoyoit assez, qu’il n’y 
avoit aucun moïen de toucher argent, s’en retourna 
le lendemain, et mons<sup>r</sup> d’Heudreville qui le conduit hors la ville, le pria en se séparant de luy dire son 
avis de ceste armée. M. du Plessis luy répondit : 
« Quand l’orgueil vient, l’ignominie le suit de près, » 
puis luy ajousta, (car il parloit à luy fort confidemment) 
que dans troys jours ilz seroient deffaictz par 
la présomption de leur chef et le peu de conduite 
tout ensemble. Il revint donq à Attigny où estoit 
M. de Thoré, où il ne trouva rien qui luy donnast

</page>
<page id=108>
espoir de mieux qu’il n’avoit laissé ; et estoient logés 
M. de Mouy et luy ensemble dans un petit village 
prochain. L’armée s’avança tirant vers la Marne, et
en trois logis parvint à trois lieues environ du bord, 
logée es environs de Fismes et Bazochies entre la
Marne et la rivière d’Aisne, et l’armée du Roy conduitte 
par M. de Guise la suivoit à grandes journées. 
Le soir donq qu’elle arriva ausditz lieux, M. de Fervaques,
mareschal de camp de l’armée du Roy, avec 
cinquante chevaux, la vint reconnoistre et remettre 
assez près du logis ; et ayant passé la rivière d’Aisne 
à Pontaver en suivant l’armée contraire pas à pas, se 
fit une petite charge entre Roussy et Pontaver, en la 
prairie où M. du Plessis et M. de la Mothe Juranville 
combattirent et enmenèrent quelques prisonniers, 
desquelz ilz sceurent que M. de Guise estoit 
résolu de les combattre sur le passage de Marne. Le 
lendemain donq ils partirent de grand matin, et 
tirèrent pais, mais harassés de fois à autre de l’ennemy 
qui leur jettoit des harquebuziers à cheval à 
gauche et à droicte dedans les foretz pour les rendre 
plus lentz en leur chemin, ou leur attaquoit de légères 
escarmouches sur la queue pour les faire tourner 
visage ; et en la plus part se trouva M. du Plessis ; 
mesmes y eust une harquebuzade en sa cuirasse, 
mais qui ne faussa point. Il fut conseillé à M. de 
Thoré de se résoudre du tout ou à combattre ou à 
se retirer, et enclinoit plus à se retirer sans combat, 
ce qu’il pouvoit faire, à ce qu’ilz disoient, en renforçant 
ceux qui demeuroient à la retraicte, en sorte 
qu’ilz peussent soustenir les coureurs de l’ennemy 
sans que le gros de l’armée en arrestat son pas, et

</page>
<page id=109>
cependant la faire acheminer et faire passer l’eau, 
premièrement aux bagages, puis à l’infanterie, en 
après aux reistres, et enfin à tout le reste ; et le lieu 
y favorisoit parce que les trouppes qui eussent eu à 
passer les dernières eussent couronné le haut d’une 
colline à laquelle l’ennemy ne pouvoit venir que par 
des passaiges fort fâcheux, mesmes à ung seul cheval, 
sans qu’il peust percer de la veue, ny juger ce qui 
estoit derrière. Cest avis fut trouvé bon et l’armée 
disposée à le suivire ; mais n’estant ledit s<sup>r</sup> de Thoré pleinement rézolu de l’ung ou de l’autre, et tantost 
faisant ce qui appartenoit à la résolution de combattre, 
tantost ce qui estoit propre à qui vouloit se 
retirer, et n’estant déterminé à toutes fins de combattre 
plus tôt que se retirer en désordre, l’ennemy 
fit proffit de ses irrésolutions, continuant toujours 
son dessein, tant qu’à une demye lieue de la rivière 
de Marne, il se présenta<ref>Le 10 octobre 1573 à Dormans.</ref> en bataille, en quattre 
compaignies de gens d’armes de front, flanquées de 
quelques harquebuziers à cheval qui tiroient de la 
forest prochaine à leur main droitte, et lors se fallut 
résoudre au combat, quelque désavantage qu’il y 
eust. M. de Thoré, donq, commanda au s<sup>r</sup> de Pontillant, son enseigne, d’aller à la charge. Monsieur 
de Mouy et monsieur du Plessis y donnèrent ensemble, 
et à pene se trouvèrent ils dix-huit à ceste 
charge, qui tous furent ou tués ou blessés, ou prisonniers ; 
monsieur de Clervaut chargea, mais suivy 
de peu de rengs de ses Reistres, et y fut pris, 
mons<sup>r</sup> de Thoré se retira sans combattre, et tout le
</page>
<page id=110>
reste, les Reistres pareillement, qui fuirent jusques à 
Marigny sur Orbaiz, et dès le soir, envoyèrent parlementer 
et se rendirent. M. de Guise fut blessé en 
poursuyvant la victoire, et les particuliarités en sont 
en l’histoire. En ceste charge, M. du Plessis, duquel 
j’escritz sans m’arrester aux autres fut pris de la 
compaignie de M. le vicomte de Tavennes<ref>Jean de Saulx Tavannes, né en 1553, n’avait donc que vingt ans au 
combat de Dormans. Son frère aîné, Guillaume de Saulx Tavannes était 
né en 1538. Tous deux étaient fils du maréchal de Tavannes. </ref>, renforcés 
de partie de celle de M. Tavanes, son frère 
aisné, mais celuy auquel il se rendit, gentilhomme 
Bourguignon, nommé la Borde, de la compaignie 
du dit s<sup>r</sup> de Tavanes. Mons<sup>r</sup> du Plessis estoit allé à la charge sur un cheval fort harassé et avoit quitté 
son casque et ses brassarts et cassettes ; Dieu le préserva 
et n’eut qu’un coup de lance qui n’estoit rien 
parce que l’ennemy ne vint à la charge qu’au trot. 
Estant pris, un de la ditte compaignie le voulut tuer, 
mais le dit de la Borde l’en empescha. Il lui demanda 
sa bourse qu’il luy bailla, et y avoit environ 
trente quattre doubles ducatz, et deux lettres de 
moy, l’une inscrite à M. du Plessis, l’autre à M. de 
Boinville, (qui est le nom d’une terre en Beausse,) et 
le pria de les garder, disant que c’estoient lettres d’une 
maîtresse. On le fait monter sur un cheval défferré, et 
marcher en bataille avec les autres, mais il se reconnoissoit 
prou pour prisonnier, car il estoit armé à cru. 
La blessure de M. de Guise en aigrissoit plusieurs, et 
courut danger de sa vie plusieurs fois en ceste occasion. 
La rivière passée, on fit halte sur une coline, près

</page>
<page id=111>
Marigny sur Orbais ; là vit on les trompettes des Reistres 
sortir du village, et pensoit on qu’ilz revinssent 
à la charge, mais c’estoit pour capituler. Cela pensa 
esbranler tout ce qui poursuivoit la victoire, parce 
que ceux qui avoient chargé n’estoient suivis de la 
bataille que de bien loing. Pendant ceste halte, on 
l’interrogea qui l’avoit meu de prendre les armes ; 
respond : la Religion. On luy demande s’il ne vouloit 
pas changer ; respond qu’il quitteroit plustost sa 
vie ; s’il n’estoit point de ces politiques ; respond 
qu’il se voyoit prou, à son aage qu’il ne s’enquéroit 
pas de cela ; sy donq il estoit de ces malcontens ; se 
voyant pressé leur dit qu’à la vérité il estoit très-mal 
content de ce que chacun n’avoit pas ce qu’il 
devoit, mesmes les Reistres, et que peut estre les 
autres eussent esté en sa place très-malcontens aussy 
de ce que l’on les recevoit, après un tel acte, à composition, 
qui dévoient estre renvoyés avec un baston 
blanc, leur parlant tousjours touteffois avec respect 
tel qu’aucuns mesmes monstroient y prendre plaisir. 
Et ces propos luy estoient tenus la pluspart par messieurs 
les maréschaux de Biron<ref>Armand de Gontaut Biron, maréchal de Biron, né en 1524.</ref> et de Rhetz<ref>Albert de Gondi, maréchal de Retz, né à Florence en 1522.</ref> qui ne 
le congnoissoient point ny aucun d’eux. Pendant la 
capitulation avec les ditz Reistres, passa devant luy 
le fils du s<sup>r</sup> des Avelles duquel le père avoit esté gouverneur et depuis tiré hors du château de Sedan, 
(comme dessus), et depuis cestuy cy son fils avoit 
pris party avec M. de Guise. Il cognoissoit M. du 
Plessis, et l’avoit veu long-temps à Sedan, et luy

</page>
<page id=112>
eust fait desplaisir, mais il ne le reconnut point. 
Passa aussi un espion qui avoit, le jour avant, desjeuné 
avec luy, nommé Baron, lequel estoit venu 
advertir l’ennemy, et n’apperceut M. du Plessis. De 
là il prit confiance que Dieu le vouloit ayder. Le 
quartier de ceux qui le tenoient estoit à Damery sur 
Marne. En y allant, mons<sup>r</sup> du Plessis estoit en fort grand pene de se délivrer de papiers dangereux et 
de lettres de divers Princes et païs qu’il avoit sur 
luy, ce qu’il ne peut, estant tousjours fort esclairé 
d’eux ; mais estant arrivé, il desbride promptement 
son cheval, et sortant les fourre dedans le chaume 
du logis en un toict bas. C’estoit le dixième d’octobre 
1575. Or, en souppant il commençoit à s’apprivoiser 
avec eux ; mais le lendemain matin, onziesme 
d’octobre, le marescbal de Rhetz commanda au s<sup>r</sup> de la Borde de fouiller son prisonnier, s’il n’avoit point 
de papiers, par cela qu’aucuns des prisonniers s’en 
estoient trouvés chargés. Le dit s<sup>r</sup> de la Borde vient à mons<sup>r</sup> du Plessis avec préfaces qu’il luy déplaisoit bien de faire ce qui luy estoit commandé, 
mais que la chose luy avoit esté enjoincte sy expressément 
qu’il n’osoit faillir. M. du Plessis doutoit 
qu’il n’eust charge de le tuer, et luy respond qu’il 
estoit entré ses mains. Enfin il parla plus clayrement, 
et le pria de monstrer et vuyder ses poches 
devant luy ; mais il le pria de les fouiller luy-mêmes, 
pour en respondre plus assurément, et luy vint à 
propos d’y avoir pourveu à ses papiers à temps. Le 
douzième, ils viennent à Ventueil où la dame du 
lieu estoit de la religion et amye de M. du Plessis ; 
elle festoya M. le viconte de Tavannes, auquel ce

</page>
<page id=113>
jour M. du Plessis fut présenté, lequel prenoit plaisir 
à deviser avec luy, et le vouloit mener à ce festin. 
Il s’excusa sur ce qu’il se trouvoit mal, et avoit l’éspaule 
froissée du coup de lance qu’il avoit eu à la 
charge, et le lendemain de mesmes. Enfin, il le pria 
de ne le mener en triomfe devant les Dames, etc. ; 
c’estoit pour éviter d’estre reconnu d’elle, laquelle 
sans y penser luy eust faict congnoissance, à cause 
qu’il estoit lors fort recommandé pour quelques négociations 
desquelles il s’estoit meslé. De là viennent 
en ung village nommé Champagne, non loin de 
Chasteau-Thierry, où il fut présenté à M. de Tavanes, 
l’aisné. Là pour le recongnoistre, fut avisé de le 
confronter avec les autres prisonniers ; Dieu luy ayda 
de rechef, car mons<sup>r</sup> de Mouy, grièvement blessé, fut mené chez M. de Liancourt, son cousin. M. de 
Pontillant mourut ; le s<sup>r</sup> de Longjumeau s’eschappa, et furent ainsy divertis qui ça, qui là. Ainsy s’estant 
enquis de luy qui il estoit et d’où, et leur ayant respondu 
qu’il s’appelloit Boinville, pauvre cadet de 
Beausse, d’environ troys cens livres de rente, etc. 
Le s<sup>r</sup> de Beauvoisin, lieutenant de M. de Tavanes<ref>Le nom est écrit tantôt ''Tavanes'', tantôt ''Tavennes'' dans le manuscrit de la Sorbonne.</ref> l’aisné, eut charge de s’en enquérir des sieurs de 
Orgenis et Jaudray, gentilshommes de Beausse qui 
suivoient lors M. d’Aumalle, lesquels certifièrent 
le semblable, qu’ils le congnoissoient, que, s’il avoit 
les troys cens livres de rente, c’estoit tout, qu’il 
estoit de la religion, cadet, se raportant en tout 
à ce que M. du Plessis leur avoit dit, équivoquant

</page>
<page id=114>
sur Boinville, auquel ces circonstances convenoient ; 
et de là conceut le dit s<sup>r</sup> de Beauvoisin une grande opinion de son intégrité, et l’en loua fort à M. de 
Tavannes et à eux tous ; il fut mis à cent escus de 
rançon. Dès ce jour-là M. de Tavannes luy monstroit 
prendre plaisir à devizer avec luy, et ordinairement 
le feisoit manger en sa compaignie. M. 
du Plessis luy parloit aussy fort librement, surtout 
du différend de la religion. Tant qu’il luy fit 
parler de demeurer avec luy, et que là sa conscience 
et sa religion luy demeureroient libres, mesmes 
que, durant les troubles, il demeureroit en ses 
maisons sans porter les armes. M. du Plessis l’en 
remercya et s’en excusa. Ceux qui le tenoient prisonnier 
le goustoient aussy et se fioient fort en luy, 
et le laissoient aller promener seul. Bien est vray 
qu’au commencement ils y faisoient prendre garde ; 
mais il leur dit que résoluement il vouloit savoir 
comment il estoit avec eux ; s’il estoit sur sa foy, 
qu’il aymeroit mieux estre mort que de l’avoir rompue ; 
mais, s’ils le vouloient garder, qu’il se tiendroit 
pour quitte de sa foy ; et depuis ils le laissoyent aller 
tout le jour où il vouloit ; non qu’il ne retournast 
tousjours au giste, mais il estoit bien aise de ceste 
commodité de s’escarter pour éviter que quelqu’un 
survenant ne le cogneust ; puis, il s’ennuyoit des 
blasphesmes et desbordements qui estoient au milieu 
de quelques-uns d’eux, dont toutefois il les reprenoit 
et leur remonstroit quand il s’y rencontroit, 
fort librement et de telle façon que nul d’eux ne le 
trouvoit mauvais. Deux inconvéniens l’affligèrent durant 
le séjour de sa prison : l’un fut que le Roy

</page>
<page id=115>
escrivit que tous prisonniers luy fussent envoyés, 
tellement que M. de Tavannes qui luy avoit promis 
de le délivrer, et mesmes n’estoit pas esloingné de 
l’envoyer sur sa parole, s’en refroidit ; tant que 
M. du Plessis le pria de le faire mourir plus tost 
que de l’envoyer consumer son peu de bien en une 
prison, sur quoy il luy promit qu’il ne sortiroit 
de ses mains en tant qu’il peust ; l’autre fut que [le 
lendemain<ref>Ces mots manquent dans le manscrit de la Bibliothèque impériale et dans l’édition de M. Auguis.</ref>], marchant par païs vers la Brye, à costé 
de M. de Tavannes qui le pouvoit ouyr, un laquetz 
de M. d’Espau le vient recongnoistre, l’appelle par 
son nom et l’acoste, puis va dire de ses nouvelles 
à tous ceux de la compaignie. Ce laquetz avoit laissé 
son maistre et avoit vu à Sedan M. du Plessis longtemps. 
Il ne leur céla rien de ce qu’il savoit. Tellement 
qu’ils vinrent à le menacer s’il ne leur payoit 
deux mil escus de rançon. Il se résolut à faire bonne 
mine, et à mespriser les propos d’un laquetz, et eust 
tousjours le susdit s<sup>r</sup> de Beauvoisin pour luy qui maintenoit la vérité de ce qu’il en avoit rapporté, et assuroit 
(ce qui est à noter) qu’il estoit congneu au nom 
de Boesville, mais non du Plessis la part. Cette faute 
procédoit de ce qu’il avoit leu sur les lettres (la part), 
sans regarder qu’après il y avoit (où il sera). En ces 
difficultés les sieurs de Vidart, Basque, et le sieur de 
Cormon, oncle, Bourguignon, luy présentèrent, chacun 
à part, et à divers jours, moien de se sauver, et 
l’y exhortent, veu les gens auxquels il avoit à faire, 
ce qu’il ne voulut, alléguant sa foy donnée, et connut

</page>
<page id=116>
depuis qu’ils y procédoient de bonne foy. Enfin on lui 
permet d’envoyer quérir sa rançon de cent escus, ce 
qu’il n’osa chés luy pour ne manifester sa maison ; 
mais il envoya à Sedan et en escrivit à mons<sup>r</sup> d’Heudreville qui feit si bien gouverner le porteur qu’il 
ne peut prendre langue. J’envoyay donq l’argent par 
un des miens, nommé Daleu, et un petit cheval 
avec un meschant manteau, et arriva sur le 
point qu’on avoit redoublé le commandement de le 
mener à M. du Maine<ref>Leduc de Mayenne. Son nom est presque toujours écrit ainsi dans le manuscrit de la Sorbonne.</ref>, à Montmirail. La Borde ne 
le vouloit laisser aller, mais le sieur de Vidart dit 
résolument qu’il partiroit puisqu’il avoit satisffait à 
sa foy, et le conduit quelques mille pas, plus contre 
le gré dudit la Borde qu’autrement. Lors en se départant 
de luy<ref>Le manuscrit de la Bibliothèque impériale et l’édition de M. Anguis portent : « M. du Plessis remercya.... »</ref>, il remercya le s<sup>r</sup> de Vidart des bons offices qu’il avoit reeeus de luy et luy déclara secrètement 
entre eux deux qui il estoit, puis qu’il l’avoit 
tant obligé. Le s<sup>r</sup> de Vidart le pressa fort de s’en aller promptement, craingnant qu’il ne lui avînt mal s’il 
estoit congneu. Ce fut le vingtième octobre 1575, 
au soir, qu’il sortit de prison. Il print son chemin 
vers Sedan accompagné de celui que je luy avois 
envoyé, et y entra secrettement, d’autant que madame 
de Bouillon qui ne vouloit offenser le Roy ne 
recevoit ouvertement ceux qui portoient les armes. 
Il se logea chez le s<sup>r</sup> de Verdavayne, mon hoste, en un corps de logis de derrière, et ne se pouvoit mettre 
ailleurs qu’il n’eust esté descouvert en me venant
</page>
<page id=117>
 voir ; madame de Bouillon savoit bien qu’il y estoit, mais elle étoit bien ayse qu’il en uzast ainsy 
discrettement, affin que les autres ne prinssent subjet 
sur luy d’en uzer aultrement, et que le Roy n’en 
feust offensé. Or, il y fut quelque temps sans que 
ses gens, qui avoient esté escartés à la déffaicte, seussent 
qu’il estoit devenu ; puis ils le vinrent trouver les 
uns après les autres, et redressoit son équipage qu’il 
avoit tout perdu, attendant quelque occasion pour 
s’en pouvoir aller, soit pour joindre l’armée des Reistres 
que debvoit mener monseigneur le Prince<ref>Le Prince de Condé</ref>, soit 
pour passer et aller trouver monseigneur le Duc<ref>Le duc d’Alençon.</ref> qui 
estoit vers le Berry et Auvergne. Cela fust cause que 
je ne pensois sy tost à nous marier, jusques à ce que 
ces troubles fussent assoupis ; mais voyant que cela 
tardoit, monsieur du Plessis, M. de Lizy et autres de 
nos amys furent d’avis de parachever nostre mariage. 
Nostre contract fut dong passé par les notaires de 
Donchery, nos annonces faictes, et fusmes mariés le 
troisiesme de janvier 1576. Mais comme nous eusmes 
pris jour pour nostre mariage, ils eurent nouvelles 
que l’armée des Reistres, conduitte par monseigneur 
le Duc, estoit levée, et s’acheminoit en Lorraine pour 
entrer en France, de sorte que la sebmaine mesmes 
que nous feusmes mariez, M. du Plessis partit deux 
heures devant le jour avec M. de Lizi, qui recueillit 
à Sedan et ès environs tous ceux qui eurent envie de 
marcher ; ilz estoient environ quattre-vingtz chevaux 
et peu de gens de pied, et prirent leur chemin par 
Jametz. De là vers le Diocèse de Verdun, et entrèrent
</page>
<page id=118>
 en Vauge<ref>Les Vosges.</ref>. Mais comme ils pensoient joindre l’armée, au jour nommé, vers Chaumont en Bassigny, 
ils eurent nouvelle qu’elle n’y avoit séjourné, 
ains passé outre, ce qu’on imputoit à aucuns qui 
lors gouvernoient monseigneur le Prince qui ne prenoient 
pas plaisir que plus gens de bien qu’eux en 
approchassent. Ainsy ilz furent contraintz de se retirer. 
Mais avant qu’ilz receussent ceste nouvelle, ilz 
eurent avertissement de deux cornettes de Reistres 
logées sur le chemin, qu’ilz se résolurent d’aller déffaire 
en passant, en les enlevant de plain jour en 
leur village, et eux, et leurs gens de pied y alloient 
fort résoluement donner, après avoir tous fait la 
prière. La difficulté de la retraicte fit changer cest 
avis par les plus vieux, et à la vérité il succéda bien, 
veu la nouvelle qui vint après de l’eslongnement de 
monseigneur le Prince. Ilz se rompirent donq à 
Louppy, et prindrent un chacun party chés les terres 
de madame de Bouillon, et M. de Lizi et la plus 
part de ceux qui estoient partis de Sedan se retirèrent 
à Francbeval. Le jour mesmes j’en fus advertie 
par un mot de lettre que m’escrivit M. du 
Plessis, et le feus trouver là. Le lendemain, M. de 
Lizi et les autres estoient d’avis d’entrer ouvertement 
à Sedan ; mais mons<sup>r</sup> du Plessis ne le trouvant bon, craingnant d’offenser madame de Bouillon, délibéra 
de se retirer pour quelques jours à Bazeilles, dont 
elle luy sceust gré et luy manda néanmoins d’y entrer, 
mais secrettement. Nous fusmes donq de retour 
à Sedan et y séjournasmes jusques au 20<sup>e</sup> de mars
</page>
<page id=119>
que M. du Plessis et moy en partismes pour aller en 
France, luy nommément en intention d’aller joindre 
l’armée de feu monseigneur le duc d’Alençon ; et pour 
luy ayder à passer plus facillement, je montay à cheval 
avec une de mes femmes, lessant le reste à Sedan 
qui me vindrent depuis trouver. Nostre premier 
couchée fut au Chesne le Pouilleux, près duquel lieu 
les Reistres du Roy estoient logés ; touteffois nous 
passasmes toute la Champaigne heureusement, sans 
aucune mauvaise rencontre, et parvinsmes à la Borde 
au Viconte, près Melun, chez mon frère aisné, d’où 
le lendemain je partis pour aller à Paris essayer d’avoir 
quelque passeport pour monsieur du Plessis 
soubs un autre nom que le sien, affin qu’il peust 
passer la rivière de Seine à Paris pour puis après 
aller trouver monseigneur le Duc qui estoit vers 
Moulins en Bourbonnois. Estant à Paris, par le 
moyen de noz amys, j’eus le passeport. Je présentay 
aussy à mons<sup>r</sup> Dareines, président en parlement et lors député<ref>Deux Députés des Églises protestantes résidaient alors auprès du Roy, chargés de lui représenter les intérêts et de défendre les affaires des réformés dans la paix qu’on négociait. Cette institution fut confirmée par Henri IV, et devint permanente.</ref> avec M. de Beauvais la Nocle pour noz 
Eglizes vers le Roy pour négotier la paix, une remonstrance 
que M. du Plessis avoit faitte contenant 
que l’on ne se debvoit point contenter, pour l’assurance 
de ceux de la religion, de l’apanage qu’on pourroit 
accorder à monseigneur le Duc, mais que l’on 
debvoit procurer d’avoir autres villes de seurté et 
lieux assignés pour les Presches<ref>En dehors de l’apanage du duc d’Alençon.</ref>, d’autant que monseigneur
</page>
<page id=120>
 le Duc venant à abandonner nostre parti, comme on debvoit prévoir, nous serions frustrés de 
toute la seurté que nous prétendrions par son appanage. 
Mais messieurs de Beauvais et d’Arcines, aussy 
bien que beaucoup d’autres, ne pouvoient pas penser 
que monseigneur le Duc peust jamais quitter nostre 
party, dont ilz furent trompés<ref>Quand le duc d’Alençon, devenu duc d’Anjou, signa la paix du Gastinais, il passa au parti de la cour (avril 1576).</ref> comme ilz le connurent 
tost après. Et puis tesmoigner que jamais 
mons<sup>r</sup> du Plessis n’en peut concevoir ny attendre autre chose. Ayant eu un passeport, je feus trouver 
M. du Plessis chés mon frère où je l’avois lessé, dont 
nous partismes incontinent pour passer à Paris, où 
l’on avoit adjousté grosse garde aux portes depuis 
que j’en estois partie. Touteffois, ayant montré son 
passeport, nous entrasmes et séjournasmes deux jours 
en la ville, puis allasmes au Plessis et de là à Levainville 
chez mad<sup>lle</sup> de Vaucelas, ma sœur, d’où, troys jours après, mons<sup>r</sup> du Plessis partit pour parachever son voyage et me laissa avec ma sœur à Levainville. 
Il alla coucher à la Briche, maison de M. de Cherville ; 
puis prit son chemin par le Gastinois, par 
Montargis et trouva monseigneur le Duc non loing 
de S<sup>t</sup> Fargeau ; et est à noter que passant par les villes, il feignoit aller négotier la paix de la part du 
Roy, entroit partout et y estoit bien receu, les exhortoit 
à composer avec l’armée des Reistres, plus 
tost que de s’exposer à l’extrémité , que le Roy l’aimoit 
mieux ainsy, attendu qu’il n’avoit armée suffisante 
pour les garantir pour le présent, etc. Et par

</page>
<page id=121>
ces propos, en induit plusieurs à envoyer au devant 
de l’armée, offrir vivres et argent, bonnes sommes 
qui pouvoient estre mieux mesnagées qu’elles ne 
furent. Passant aussy près Belesbat , non loing d’Estampes, 
il eut nouvelles que le Roy n’en estoit qu’à 
un quart de lieue, visitant quelques maisons qu’il 
vouloit achepter, fort seul et en estat qu’on le pouvoit 
attaquer ; et à peu de là, trouva un gentilhomme 
qui depuis luy a dit plusieurs fois que, s’il l’eust 
connu, il luy pouvoit faire prendre alors sans danger 
les principaux Seigneurs de la court qui ne pensoient 
à rien. Arrivé près de monseigneur, il luy 
proposa qu’il avoit moyen de luy mettre Verdun 
entre les mains, s’il y vouloit entendre, et l’ouyt 
volontiers. Mais après tout, le pria fort de n’en parler
à personne, surtout au duc Casimir<ref>Jean Casimir, de la maison de Deux-Ponts.</ref>, parce que, 
par la capitulation, on promettoit de lui bailler en 
ostage Metz, Thoul et Verdun, et qu’on espéroit la 
paix en laquelle on trouveroit moyen de les contenter 
sans cela ; et pourtant, M. du Plessis s’en teut. 
Il y avoit lors un différend entre mons<sup>r</sup> de Turenne<ref>M. de la Tour d’Auvergne, Vicomte de Turenne, plus tard duc de Bouillon.</ref> et M. de Bussy en l’armée, qui y apportoit, pour la 
qualité des contendans, grande division ; le s<sup>r</sup> de Bussy estoit coronel général des trouppes de mondit 
Seigneur auquel appartenoit de porter l’enseigne<ref>En qualité de colonel général.</ref> 
blanche. M. de Turenne avoit amené de belles trouppes 
d’infanterie de Guienne que les Eglizes luy avoient 
mises en main avec une enseigne blanche que le

</page>
<page id=122>
s<sup>r</sup> de Bussy prétendoit autre ne pouvoir porter que luy ; M. de Turenne, au contraire, que l’enseigne 
qu’il avoit receue, comme toutes autres, estoit sacrée, 
laquelle il estoit tenu de rendre telle qu’il l’avoit 
receue ; et monseigneur inclinoit plus vers le s<sup>r</sup> de Bussy. Mons<sup>r</sup> du Plessis fut employé à la composer et fut proposé un expédient, attendu que toutes enseignes 
d’une seule couleur sont colonelles, que 
M. de Turenne portast la sienne bleue ou violette, 
et laissast la blanche au s<sup>r</sup> de Bussy, chose pratiquée entre le colonel de l’infanterie françoise 
et celuy de Piedmont ; mais la paix survint, laquelle 
faitte, les troupes de M. de Turenne se retirèrent mal 
contentes. 

La paix enfin fut faitte à Chastenoy<ref>La paix était favorable au parti protestant, surtout à ses grands chefs ; elle accordait des places de sûreté, et promettait la réunion des états généraux.</ref> en Gastinois 
le 7<sup>e</sup> may 1576, où M. du Plessis assista en la pluspart des délibérations. Et lors prit congé de monseigneur 
pour pourvoir à ses affaires domestiques, 
prévoyant, par les humeurs de plusieurs, que ceste 
paix ne seroit de longue durée ; mais comme il estoit 
à soupper avec monsieur de Laval, duquel il 
estoit allé prendre congé, pensant partir le lendemain, 
monseigneur le manda, et luy donna le choix 
d’aller en Angleterre ou en Allemaigne pour porter 
les nouvelles de la paix et déclarer aux Princes estrangers, 
qui avoient meu monseigneur le duc d’Alençon 
à la faire, comme auparavant il les avoit 
advertis de la prise des armes. M. du Plessis préféra

</page>
<page id=123>
l’Angleterre parce que le voyage estoit plus court, et 
pour ce eust sa dépesche et alla à Sens trouver la 
Royne mère qui le receust asses bien, luy monstrant 
touteffois à ses propos le bien cognoistre pour l’un 
de ceux qui avoient esté employés es entreprises de 
S<sup>t</sup> Germain et de Mantes. Et de là, alla trouver le Roy à Paris (où j’estois allée l’attendre). Nous y séjournasmes 
plus de deus moys à cause que le thrésorier 
de monseigneur ne luy voulut bailler argent 
pour son voyage, ny faire faire les présens qu’il debvoit 
porter à aucuns Seigneurs d’Angleterre ; et la 
cause fut que depuis la Royne mère avoit trouvé 
moyen d’en dégouster monseigneur, craingnant que 
ce voyage ne servist de plus en plus à l’unir avec la 
Royne d’Angleterre ; tellement que le thrésorier, fils 
de Marcel, eut un contre-mandement, et sur les 
plaintes que M. du Plessis en faisoit à monseigneur, 
il luy mandoit toujours qu’il vouloit qu’il y allast et 
l’en pressoit. Enfin après un long séjour à Paris et 
une grande despence, le voyage fut rompu, et nous 
nous retirâmes à Buhy. Mons<sup>r</sup> de Buhv, son frère, aussy avoit eu promesse du gouvernement de Loches 
en l’apannage de Monseigneur, et n’y peut oncq 
estre receu pour mesmes occasions. De la rupture 
de son voyage d’Angleterre, plusieurs prirent mauvais 
augure, mesmes voyant que celuy du sieur de 
la Vergne avoit continué en Allemaigne, lequel estoit 
catholique romain. 

Lors la Ligue prétendue saincte<ref>Le parti catholique était mécontent de la paix de Chastenay ; l’idée d’une Ligue entre les catholiques contre les influences et les armes protestantes était déjà ancienne.</ref> commença à se

</page>
<page id=124>
former en Picardie, dont il donna dès sa naissance 
plusieurs avis, tant à Monsieur<ref>Le manuscrit de la Bibliothèque impériale et l’édition de M. Auguis portent : « à feu monseigneur. »</ref>, qu’au Roy de Navarre 
et particulièrement à M. de la Noüe. Le but 
premier d’icelle fut de convertir l’assemblée des 
Estats obtenue par l’Edit à la confusion et condamnation 
de ceux de la Religion et pour ce on alloit 
monopolant toutes les villes, le clergé et la noblesse, 
à ce qu’ès Estatz Provinciaux, ilz conclussent à une 
seule religion, et en chargeassent les mémoyres de 
leurs députés, afin que mesme résolution se prist ès 
Estats généraux. A ce mal, il s’opposa en beaucoup 
de manières, premièrement dissuadant de presser 
l’assemblée des Estats<ref>Les premiers états de Blois s’ouvrirent le 10 novembre 1576.</ref>, n’estimant que le peuple y 
fût encor préparé, sortant tout fraîchement d’une 
guerre, etc. ; que ceste médecine ne devoit se prendre 
qu’après divers apozèmes, etc., et qu’il falloit 
attendre qu’on se fût un peu rapprivoisé ensemble, 
etc. Et de ce eut diverses disputes, mesmes avec 
M. de la Noüe ; secondement traversant par mémoires 
secretz ès Estatz provinciaux les susdittes 
résolutions, et particulièrement au Bailliage de Senlis, 
d’où il dépendoit, fit prendre conclusion pour 
l’entretenement de l’Edit, et fut esleu des uns et des 
autres, mesmes du clergé, pour comparoitre aux 
Estats généraux , dont il s’excusa estant mandé de 
monseigneur pour affaires d’importance ; tiercement, 
publiant des nullités des Estats tant provinciaux que 
généraux ; quartement, faisant une remonstrance aux

</page>